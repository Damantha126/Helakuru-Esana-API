<p align='center'><b><h2 align='center' title='New Commissioner General of Examinations appointed'>🏷නව විභාග කොමසාරිස් ජනරාල්වරියක් පත් කෙරේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/cabinet%20updates-archived.jpg' width='600' alt='New Commissioner General of Examinations appointed'></p>

> විභාග කොමසාරිස් ජනරාල් තනතුර සඳහා ඒ.කේ. සුභාෂිණි ඉන්දිකා කුමාරිගේ පත් කිරීමට කැබිනට් අනුමැතිය හිමිව තිබෙනවා.

> විභාග කොමසාරිස් ජනරාල් තනතුරෙහි සේවය කරන ලද එච්.ජේ.එම්.සී.ඒ. ජයසුන්දරගේ සේවා කාලය 2025-05-06 දිනෙන් අවසන් වූ බවයි අදාළ කැබිනට් තීරණයේ දැක්වෙන්නේ.

> නව කොමසාරිස්වරිය දැනට ශ්‍රී ලංකා විභාග දෙපාර්තමේන්තුවේ විභාග කොමසාරිස් තනතුරක සේවය කරනු ලබන අතර, ශ්‍රී ලංකා අධ්‍යාපන පරිපාලන සේවයේ විශේෂ ශ්‍රේණියේ නිලධාරිනියක් බවයි සඳහන් වෙන්නේ.

> අධ්‍යාපන, උසස් අධ්‍යාපන සහ වෘත්තීය අධ්‍යාපන අමාත්‍ය වශයෙන් අග්‍රාමාත්‍යතුමිය ඉදිරිපත් කළ මෙම යෝජනාව සඳහා අමාත්‍ය මණ්ඩලයේ අනුමැතිය ලබාදී ඇති බවයි වාර්තා වෙන්නේ.

> අදාළ කැබිනට් තීරණය පහතින්.

>  



<h3 align='right'><a href='https://www.helakuru.lk/esana/p/109932/'>📅 2025-05-08 14:20:00</a></h3>
