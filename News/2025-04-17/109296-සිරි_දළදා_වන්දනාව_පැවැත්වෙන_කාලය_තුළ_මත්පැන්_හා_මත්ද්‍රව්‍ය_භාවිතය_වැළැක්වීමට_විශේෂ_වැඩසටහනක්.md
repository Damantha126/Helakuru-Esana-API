<p align='center'><b><h2 align='center' title='A special program to prevent alcohol and drug use during the Sri Dalada Maligawa pilgrimage'>🏷සිරි දළදා වන්දනාව පැවැත්වෙන කාලය තුළ මත්පැන් හා මත්ද්‍රව්‍ය භාවිතය වැළැක්වීමට විශේෂ වැඩසටහනක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/excise[1].jpg' width='600' alt='A special program to prevent alcohol and drug use during the Sri Dalada Maligawa pilgrimage'></p>

> සිරි දළදා වන්දනාව පැවැත්වෙන කාලය තුළ මත්පැන් හා මත්ද්‍රව්‍ය භාවිතා කිරීමත්, ව්‍යාප්තවීමත් වැළැක්වීම සඳහා විශේෂ වැඩසටහනක් සුරාබදු දෙපාර්තමේන්තුව මඟින් ක්‍රියාත්මක කිරීමට තීරණය කර තිබෙනවා.

> මේ සඳහා මධ්‍යම පළාත් සහකාර සුරාබදු කොමසාරිස් තිස්ස කුමාර රාජපක්ෂගේ ප්‍රධානත්වයෙන්, විශේෂිත සුරාබදු නිලධාරීන් කණ්ඩායම් කිහිපයක් සහ කොළඹ, උතුරු මැද හා වයඹ විශේෂ මෙහෙයුම් ඒකකවල නිලධාරීන් ද යෙදවීමට සැලසුම් කර ඇති බවයි සුරාබදු කොමසාරිස් ජනරාල් යූ.එල්. උදය කුමාර පෙරේරා සඳහන් කළේ.

> සුරාබදු දෙපාර්තමේන්තුවේ හදිසි කෙටි දුරකථන අංකය වන 1913 වෙත සහ 071-4395603 සහ 071-8008029 යන අංක වෙත ද මත්පැන් හා මත්ද්‍රව්‍ය සම්බන්ධ පැමිණිලි ලබා දෙන ලෙසට සුරාබදු දෙපාර්තමේන්තුව මහජනතාවගෙන් ඉල්ලා සිටිනවා.

> මේ සම්බන්ධයෙන් නිකුත් කළ නිවේදනය පහතින්. 

>  



<h3 align='right'><a href='https://www.helakuru.lk/esana/p/109296/'>📅 2025-04-17 16:20:00</a></h3>
