<p align='center'><b><h2 align='center' title='Decision to operate the Immigration and Emigration Department 24 hours a day'>🏷ආගමන විගමන දෙපාර්තමේන්තුව පැය 24 ම ක්‍රියාත්මක කිරීමට තීරණයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/passport-prednet-archived.jpg' width='600' alt='Decision to operate the Immigration and Emigration Department 24 hours a day'></p>

> විදෙස් ගමන් බලපත්‍ර නිකුත් කිරීමේ දී ඇතිවී තිබෙන ප්‍රමාදයන් මඟහරවා ගැනීම සඳහා ආගමන විගමන දෙපාර්තමේන්තුව පැය 24 පුරා ක්‍රියාත්මක කිරීමට රජය තීරණය කර තිබෙනවා.

> ඒ අනුව දිනකට විදෙස් ගමන් බලපත්‍ර 4000 ක් නිකුත් කිරීමට නියමිත බවයි අද (05) පැවති කැබිනට් තීරණ දැනුම්දීමේ මාධ්‍ය හමුවට එක්වෙමින් කැබිනට් ප්‍රකාශක, අමාත්‍ය නලින්ද ජයතිස්ස සඳහන් කළා.

> එම සේවය ලබාදීමට අවශ්‍ය අමතර කාර්යමණ්ඩලය සපයා ගැනීම සඳහා එම දෙපාර්තමේන්තුවේ සේවය කර විශ්‍රාම ලබා ඇති නිලධාරීන්, රාජ්‍ය සේවා කොමිෂන් සභාවේ එකඟතාව මත කොන්ත්‍රාත් පදනම මත සේවයේ යෙදවීමට ගත් යෝජනාවට අමාත්‍ය මණ්ඩල අනුමැතිය හිමිව ඇති බවයි වැඩිදුරටත් සඳහන් වෙන්නේ.

> අදාළ කැබිනට් තීරණය පහතින්. 



<h3 align='right'><a href='https://www.helakuru.lk/esana/p/107187/'>📅 2025-02-05 15:20:00</a></h3>
