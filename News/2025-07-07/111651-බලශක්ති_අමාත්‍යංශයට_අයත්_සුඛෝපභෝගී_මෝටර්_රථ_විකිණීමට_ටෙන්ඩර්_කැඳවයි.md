<p align='center'><b><h2 align='center' title='Tenders invited for the sale of luxury cars belonging to the Ministry of Energy'>🏷බලශක්ති අමාත්‍යංශයට අයත් සුඛෝපභෝගී මෝටර් රථ විකිණීමට ටෙන්ඩර් කැඳවයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/gove-vehical.jpg' width='600' alt='Tenders invited for the sale of luxury cars belonging to the Ministry of Energy'></p>

> අනවශ්‍ය ලෙස මහජන මුදල් නාස්තිවීම වළක්වන රජයේ ප්‍රතිපත්තියට අනුකූලව බලශක්ති අමාත්‍යංශයට අයත් සුඛෝපභෝගී වාහන රැසක් විකුණා දමන ලෙස බලශක්ති අමාත්‍ය, ඉංජිනේරු කුමාර ජයකොඩි විසින් උපදෙස් ලබාදී තිබෙනවා.

> ඒ අනුව විවිධ වර්ගවල හා මාදිලිවල සුඛෝපභෝගී වාහන විකිණීම සඳහා බලශක්ති අමාත්‍යංශය විසින් ටෙන්ඩර් කැඳවා තිබෙන බවයි එම අමාත්‍යංශය සඳහන් කළේ.

> ලංසු ඉදිරිපත් කරන සෑම වාහනයක් සඳහාම වෙන වෙනම අයදුම්පත් යොමු කළ යුතු අතර, ආපසු නොගෙවන රු.5000/- ක මුදලක් ගෙවා ‘අංක 437, ගාලු පාර, කොළඹ 03’ යන ලිපිනයේ පිහිටි බලශක්ති අමාත්‍යංශයෙන් අදාළ අයදුම්පත් ලබා ගැනීමට හැකියාව පවතින බවයි සඳහන් වෙන්නේ.

> තම තමන්ගේ මිල ගණන් දක්වා සම්පූර්ණ කරන ලද අයදුම්පත් ආපසු ගෙවනු ලබන රු. 50,000/-ක ආරක්ෂක මුදල් තැන්පතුවක් සහිත රිසිට්පතද සමග ජූලි 16 දින පෙ.ව.10.00ට පෙර අමාත්‍යංශයේ තබා ඇති ටෙන්ඩර් පෙට්ටියේ බහාලිය යුතුයි.

> දුරකථන අංක 0112-574740 හා 0112-574941 ඇමතීමෙන් හෝ <a href='http://energymin.gov.lk/'>http://energymin.gov.lk/</a> යන වෙබ් අඩවිය මගින් වැඩි විස්තර ලබාගත හැකි බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/111651/'>📅 2025-07-07 14:50:00</a></h3>
