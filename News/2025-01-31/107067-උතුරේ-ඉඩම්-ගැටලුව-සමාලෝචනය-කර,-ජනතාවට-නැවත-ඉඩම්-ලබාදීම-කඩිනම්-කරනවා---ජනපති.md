<p align='center'><b><h2 align='center' title='The land issue in the North will be reviewed and land will be returned to the people as soon as possible - President'>🏷උතුරේ ඉඩම් ගැටලුව සමාලෝචනය කර, ජනතාවට නැවත ඉඩම් ලබාදීම කඩිනම් කරනවා - ජනපති</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-jaffana-nne.jpg' width='600' alt='The land issue in the North will be reviewed and land will be returned to the people as soon as possible - President'></p>

> ජනතාවගේ ඉඩම් ජනතාවට හිමි විය යුතු බවත්, උතුරේ ඉඩම් ගැටලුව සම්බන්ධයෙන් සමාලෝචනයක් සිදු කර, කඩිනමින් ජනතාවට නැවත ඉඩම් ලබා දීමට කටයුතු කරන බවත් ජනාධිපති අනුර කුමාර දිසානායක පවසනවා.

> රටේ සංවර්ධන කටයුතු වෙනුවෙන් හෝ ආරක්ෂක හේතූන් මත රටේ ඕනෑම ස්ථානයක ඉඩමක් රජයට පවරා ගත හැකි බව ජනාධිපතිවරයා පෙන්වා දුන් අතර, එම ඉඩම් වෙනුවට ජනතාවට අනිවාර්යයෙන් වෙනත් ඉඩම් ලබා දිය යුතු බවයි සඳහන් කළේ.

> අද (31) යාපනය දිස්ත්‍රික් ලේකම් කාර්යාලයේ පැවති යාපනය දිස්ත්‍රික් සම්බන්ධීකරණ කමිටු රැස්වීමට එක් වෙමින් ජනාධිපතිවරයා මේ බව සඳහන් කළා.

> යාපනය ජනාධිපති මන්දිරය යාපනයේ ජනතාවට වඩා වැදගත් ව්‍යාපෘතියක් සඳහා සම්පූර්ණයෙන් නිදහස් කිරීමට සූදානම් බවත්, ඒ වෙනුවෙන් සුදුසු යෝජනා ඉදිරිපත් කරන ලෙසත් ජනාධිපතිවරයා මෙම සාකච්ඡාවේදී පවසා තිබෙනවා.

> මේ සම්බන්ධයෙන් නිකුත් කළ නිවේදනය පහතින්. 

>  



<h3 align='right'><a href='https://www.helakuru.lk/esana/p/107067/'>📅 2025-01-31 15:10:00</a></h3>
