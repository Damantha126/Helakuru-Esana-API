<p align='center'><b><h2 align='center' title='I am heartily happy about the reduction of US tariffs to 20% - Harsha de Silva'>🏷අමෙරිකානු තීරුබද්ද 20%ක් දක්වා අඩු කරගැනීම ගැන හදවතින්ම සතුටු වෙනවා - හර්ෂ ද සිල්වා</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/harsha-de-silva-public-finance-archived.jpg' width='600' alt='I am heartily happy about the reduction of US tariffs to 20% - Harsha de Silva'></p>

> අමෙරිකාව විසින් ශ්‍රී ලංකාවට පැනවූ තීරු බද්ද 20%ක් දක්වා අඩු කිරීම ජයග්‍රහණයක් බවත්, ඒ ගැන හදවතින්ම සතුටු වන බවත් පාර්ලිමේන්තු මන්ත්‍රී ආචාර්ය හර්ෂ ද සිල්වා සඳහන් කරනවා.

> ඒ අනුව, මෙමගින් කලාපීය අපනයන තරගකාරීත්වය තවදුරටත් පවත්වාගෙන යෑමට හැකිවනු ඇති බවයි සිය Facebook ගිණුමේ සටහනක් තබමින් මන්ත්‍රීවරයා සඳහන් කර තිබෙන්නේ.

> මේ වෙනුවෙන් කැපවී කටයුතු කළ (තිරය ඉදිරිපස හා පිටුපස) සියල්ලන්ට ස්තුතිවන්ත වන බවද, රටක් ලෙස අප හමුවේ ඇති අභියෝග තේරුම් ගනිමින් එම සහනය ලබාදුන් අමෙරිකාවටත් ස්තුතිවන්ත බවද ඔහු සඳහන් කර තිබෙනවා.

> ශ්‍රී ලංකාවේ තිබෙන වෙළෙඳ සීමා මායිම් ලිහිල් කරමින්, ලංකාව ලෝකය සමඟ එකතු කිරීමට කටයුතු කිරීම තුළින්, තවත් ජයග්‍රහණ රැසක් අත්පත් කර ගැනීමට හැකි වනු ඇති බවයි පාර්ලිමේන්තු මන්ත්‍රී ආචාර්ය හර්ෂ ද සිල්වා වැඩිදුරටත් සඳහන් කර තිබෙන්නේ.

> අදාළ සටහන පහතින්.

>  



<h3 align='right'><a href='https://www.helakuru.lk/esana/p/112350/'>📅 2025-08-01 10:50:00</a></h3>
