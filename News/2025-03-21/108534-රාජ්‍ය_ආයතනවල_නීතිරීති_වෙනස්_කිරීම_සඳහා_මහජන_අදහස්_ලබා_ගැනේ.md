<p align='center'><b><h2 align='center' title='Public Input Invited to Reform Rules Governing Government Institutions'>🏷රාජ්‍ය ආයතනවල නීතිරීති වෙනස් කිරීම සඳහා මහජන අදහස් ලබා ගැනේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/Goverment-archived.jpg' width='600' alt='Public Input Invited to Reform Rules Governing Government Institutions'></p>

> රාජ්‍ය සේවයට අදාළව පවත්නා නීතිරීති හා රෙගුලාසි සමාලෝචනයට ලක්කර සරල කිරීම සඳහා මහජන අදහස් හා යෝජනා කැඳවීමට තීරණය කර තිබෙනවා.

> ශ්‍රී ලංකාවේ දිස්ත්‍රික්, ප්‍රාදේශීය පරිපාලන සහ පළාත් පරිපාලන යාන්ත්‍රණය තවමත් ක්‍රියාත්මක වන්නේ බ්‍රිතාන්‍ය යටත් විජිත සමයේ ආඥා පනත් සහ 1950 - 1970 දශකවල පනවනු ලැබූ නීති රෙගුලාසි හා ක්‍රියා පටිපාටි අනුව බවයි සඳහන් වෙන්නේ.

> එවකට පැවති සමාජ ආර්ථික තත්ත්වය, ප්‍රවාහන හා සන්නිවේදන යටිතල පහසුකම් පදනම් කරගනිමින් මෙම ක්‍රියා පටිපාටි ගොඩනගා ඇති අතර, වර්තමාන සංවර්ධන අවශ්‍යතා සහ මහජන කාර්යයන් ඉටුකිරීමට මෙම ක්‍රියා පටිපාටි කාලීනව සංශෝධනය විය යුතු බවයි රාජ්‍ය පරිපාලන, පළාත් සභා සහ පළාත් පාලන අමාත්‍යාංශය සඳහන් කළේ.

> ඒ අනුව දිස්ත්‍රික් ලේකම් කාර්යාල, ප්‍රාදේශීය ලේකම් කාර්යාල, මහ නගර සභා, ප්‍රාදේශීය සභා, රෙජිස්ට්‍රාර් ජනරාල් දෙපාර්තමේන්තුව, විශ්‍රාම වැටුප් දෙපාර්තමේන්තුව යන ආයතනවලින් ලබාගන්නා සේවා සම්බන්ධයෙන් නිරීක්ෂණය කර ඇති නීති, රෙගුලාසි හා ක්‍රියා පටිපාටි ගැටලු සහ එම ගැටලු විසඳීම සඳහා වූ යෝජනා පහත ලිපිනයට එවන ලෙසයි ජනතාවගෙන් ඉල්ලා සිටින්නේ.

> විද්‍යුත් ලිපිනය - inforan@moha.gov.lkWhatsapp - 00740896768ලිපිනය - ප්‍රාදේශීය පරිපාලන ප්‍රතිසංස්කරණ අංශය, 17 වන මහළ, නිල මැදුර, ඇල්විටිගල මාවත, කොළඹ 05.

> අදාළ නිවේදනය පහතින්. 

>  



<h3 align='right'><a href='https://www.helakuru.lk/esana/p/108534/'>📅 2025-03-21 18:25:00</a></h3>
