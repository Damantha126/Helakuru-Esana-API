<p align='center'><b><h2 align='center' title='Committee Appointed to Investigate K8 Aircraft Crash'>🏷අනතුරට පත් ගුවන් යානය පිළිබඳව විමර්ෂණයට කමිටුවක් පත් කරයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/k8-aircraft.jpg' width='600' alt='Committee Appointed to Investigate K8 Aircraft Crash'></p>

> ශ්‍රී ලංකා ගුවන් හමුදාවේ කටුනායක මූලික කඳවුරේ පිහිටි ගුවන් හමුදා අංක 05 ප්‍රහාරක බල ඝණයට අනියුක්ත කර ඇති ගුවන් නියමුවන්ගේ උසස් පුහුණුවීමි සදහා යොදාගනු ලබන K8 වර්ගයේ ගුවන් යානයක් අද (21) උදෑසන අනතුරට පත් වුණා.

> කුරුණෑගල, වාරියපොල, පාදෙණිය ප්‍රදේශයේදී එම ගුවන් යානය හදිසි අනතුරට ලක්ව ඇති අතර, එම ගුවන් යානයේ ගුවන් නියමු නිළධාරින් දෙදෙනා ගුවන් යානයෙන් ආරක්ෂිතව ඉවත් වී පාදෙණිය, මිනුවන්ගැටේ විද්‍යාල පරිශ්‍රයට පැරිෂුට් ආධාරයෙන් ගොඩ බැස තිබුණා.

> මෙම ගුවන් යානයේ ප්‍රධාන පුහුණු උපදේශක ගුවන් නියමුවරයා හා පුහුණු ගුවන් නියමු නිළධාරිවරයා ගමන් කර ඇති බවද, එම නිළධාරින් මේ වන විට කුරුණෑගල ජාතික රෝහලට ඇතුළත් කර ඇති බවද ගුවන් හමුදා මූලස්ථානය නිවේදනය කර සිටිනවා.

> ගුවන් අනතුර පිළිබඳව පරීක්ෂණයක් සිදු කිරීම සඳහා සාමාජිකයින් හත් දෙනෙකුගෙන් යුත් විශේෂ පරික්ෂණ කමිටුවක් ගුවන් හමුදාපති එයාර් මාර්ෂල් බන්දු එදිරිසිංහ විසින් පත්කර තිබෙන බවයි එහි වැඩිදුරටත් දැක්වෙන්නේ.

>  



<h3 align='right'><a href='https://www.helakuru.lk/esana/p/108519/'>📅 2025-03-21 12:12:07</a></h3>
