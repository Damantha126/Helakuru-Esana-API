<p align='center'><b><h2 align='center' title='Efforts are being made to earn a large amount of foreign exchange for the country through the oil tank complex in Trincomalee - Energy Minister'>🏷ත්‍රිකුණාමලයේ තෙල් ටැංකි සංකීර්ණය හරහා රටට විශාල විදේශ විනිමයක් උපයා ගන්නට කටයුතු කරනවා - බලශක්ති ඇමති</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/kumara-jayakodi-minister-yy.jpg' width='600' alt='Efforts are being made to earn a large amount of foreign exchange for the country through the oil tank complex in Trincomalee - Energy Minister'></p>

> නව රජයේ බලශක්ති ප්‍රතිපත්තියට හා වැඩ පිළිවෙලට අනුකූලව ත්‍රිකුණාමලයේ තෙල් ටැංකි සංකීර්ණය හරහා රටට විශාල විදේශ විනිමයක් උපයා ගැනීමට කටයුතු කරන බව බලශක්ති අමාත්‍ය කුමාර ජයකොඩි පවසනවා.

> ඒ සඳහා ලංකා IOC ආයතනය හා ලංකා ඛණිජ තෙල් සංස්ථාව එක්ව කටයුතු කරන බවයි ත්‍රිකුණාමලය වරාය තෙල් ටැංකි පරිශ්‍රය ආශ්‍රිත නිරීක්ෂණ චාරිකාවකට එක්වෙමින් අමාත්‍යවරයා සඳහන් කළේ.

> මෙම ටැංකිවල අවශ්‍ය සුළු ප්‍රතිසංස්කරණ කටයුතු සිදුකිරීම හා නල පද්ධතිය ඉදිකිරීම සිදුකර නෞකාවලට තෙල් සැපයීමත්, ගබඩා සංකීර්ණයක් ලෙස සංවර්ධනය කිරීමත්, ප්‍රවාහන, මහාමාර්ග, වරාය හා සිවිල් ගුවන් සේවා අමාත්‍යංශය සමඟ එක්වී වරාය සංවර්ධනය කිරීමත් හරහා මෙහි ප්‍රතිඵල රටට ලබාදීමට කටයුතු කරන බවයි අමාත්‍යවරයා වැඩිදුරටත් ප්‍රකාශ කළේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/106594/'>📅 2025-01-15 20:05:00</a></h3>
