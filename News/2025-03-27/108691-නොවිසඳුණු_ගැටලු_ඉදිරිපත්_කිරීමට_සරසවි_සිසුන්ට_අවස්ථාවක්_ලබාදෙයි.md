<p align='center'><b><h2 align='center' title='University Students Given Opportunity to Present Unresolved Issues'>🏷නොවිසඳුණු ගැටලු ඉදිරිපත් කිරීමට සරසවි සිසුන්ට අවස්ථාවක් ලබාදෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/uni-student-disc.jpg' width='600' alt='University Students Given Opportunity to Present Unresolved Issues'></p>

> රාජ්‍ය විශ්ව විද්‍යාලවල සහ රජයේ උසස් අධ්‍යාපන ආයතනවල ගුණාත්මකභාවය ඉහළ නැංවීමේ අරමුණින්, මෙතෙක් කල් නොවිසඳුණු ශිෂ්‍ය ගැටලු අමන්ත්‍රණය කිරීම සඳහා පැවැත්වූ ශිෂ්‍ය හමු මාලාවක් පසුගිය සති කිහිපය පුරා උසස් අධ්‍යාපන අමාත්‍යාංශයේදී පවත්වා තිබෙනවා.

> ඒ අනුව, තම අධ්‍යයන, සුබසාධන ගැටලු සම්බන්ධයෙන් අධ්‍යාපන සහ උසස් අධ්‍යාපන නියෝජ්‍ය අමාත්‍ය වෛද්‍ය මධුර සෙනෙවිරත්න සමඟ දීර්ඝ වශයෙන් සාකච්ඡා කිරීමේ අවස්ථාව එහිදී සරසවි සිසුන්ට හිමි වූ අතර, රජයේ ඉදිරි මැදිහත්වීම් සම්බන්ධයෙන් සිසුන් දැනුවත් කිරීම ද සිදු කෙරුණු බවයි අධ්‍යාපන අමාත්‍යංශය සඳහන් කළේ.

> එම ශිෂ්‍ය හමු මාලාවට සමගාමීව ශ්‍රී ලංකා උසස් තාක්ෂණ ආයතනය, රජරට විශ්ව විද්‍යාලය සහ සෞන්දර්ය කලා විශ්ව විද්‍යාලයේ ශිෂ්‍ය සංගම් නියෝජිතයින් සමඟ එක් එක් අධ්‍යයන අංශවලට අනන්‍ය වූ ගැටලු සම්බන්ධව නියෝජ්‍ය අමාත්‍යවරයාගේ ප්‍රධානත්වයෙන් සාකච්ඡා සිදුකර ඇති බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්. 

>  



<h3 align='right'><a href='https://www.helakuru.lk/esana/p/108691/'>📅 2025-03-27 13:40:00</a></h3>
