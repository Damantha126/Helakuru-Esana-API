<p align='center'><b><h2 align='center' title='A gazette notification amending the scopes and functions of several ministries'>🏷අමාත්‍යාංශ කිහිපයක විෂය පථයන් සහ කාර්යයන් සංශෝධනය කරමින් ගැසට් නිවේදනයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/gazzette-gazet-gaset-gasat.jpg' width='600' alt='A gazette notification amending the scopes and functions of several ministries'></p>

> අමාත්‍යංශ කිහිපයක විෂය පථ, කාර්යයන්, දෙපාර්තමේන්තු, ව්‍යවස්ථාපිත ආයතන සහ රාජ්‍ය සංස්ථා සංශෝධනය කිරීමට ජනාධිපතිවරයා පියවර ගෙන තිබෙනවා.

> වත්මන් ආණ්ඩුවේ කැබිනට් මණ්ඩලයේ පසුගියදා සිදුවූ සංශෝධනයත් සමග මෙම විෂය පථ සංශෝධනය කර ඇති අතර, ජනාධිපතිවරයා විසින් ඊට අදාළ ගැසට් නිවේදනය නිකුත් කර තිබෙනවා.

> එම සංශෝධනවලට අනුව, ආරක්ෂක අමාත්‍යංශය යටතේ පැවති සිවිල් ආරක්ෂක දෙපාර්තමේන්තුව සහ අධිකරණ හා ජාතික ඒකාබද්ධතා අමාත්‍යංශය යටතේ පැවති පුනරුත්ථාපන කාර්යංශය මහජන ආරක්ෂක හා පාර්ලිමේන්තු කටයුතු අමාත්‍යංශය වෙත පවරා තිබෙනවා.

> ඊට අමතරව සෞඛ්‍ය අමාත්‍යංශය යටතේ පැවති සීමාසහිත ශ්‍රී ලංකා ත්‍රිපෝෂ සංස්ථාව, වෙළෙඳ වාණිජ ආහාර සුරක්ෂිතතා සහ සමූපකාර සංවර්ධන අමාත්‍යංශයට ද, බුද්ධ ශාසන ආගමික සහ සංස්කෘතික කටයුතු අමාත්‍යංශය යටතේ පැවති සීමාසහිත සැලසිනේ මීඩියා සොලියුෂන්ස් පුද්ගලික ආයතනය සෞඛ්‍ය සහ ජනමාධ්‍ය අමාත්‍යංශය යටතට ද පත්කර ඇති බව එහි දැක්වෙනවා. 

> බලශක්ති අමාත්‍යංශය යටතේ පවතින ලංකා විදුලිබල සමාගම ‘සීමාසහිත ලංකා විදුලි පෞද්ගලික සමාගම’ ලෙස සංශෝධනය කිරීමට කටයුතු කර ඇති අතර, විදුලි බල මණ්ඩලය ප්‍රතිව්‍යුහගතකරණය කිරීමේ වැඩපිළිවෙළ යටතේ හඳුන්වාදුන් නව ආයතන 04 ද මෙම නව ගැසට් පත්‍රය මඟින් ප්‍රකාශයට පත්කර ඇති බවයි වැඩිදුරටත් සඳහන් වෙන්නේ.

> අදාළ ගැසට් නිවේදනය පහතින්.

>  



<h3 align='right'><a href='https://www.helakuru.lk/esana/p/114638/'>📅 2025-10-21 10:40:00</a></h3>
