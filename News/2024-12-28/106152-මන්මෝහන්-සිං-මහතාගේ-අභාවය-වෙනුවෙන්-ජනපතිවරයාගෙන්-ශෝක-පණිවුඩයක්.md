<p align='center'><b><h2 align='center' title='President condoles the passing away of Manmohan Singh'>🏷මන්මෝහන් සිං මහතාගේ අභාවය වෙනුවෙන් ජනපතිවරයාගෙන් ශෝක පණිවුඩයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/akd-manmohan.jpg' width='600' alt='President condoles the passing away of Manmohan Singh'></p>

> ඉන්දියාවේ හිටපු අග්‍රාමාත්‍ය, ආචාර්ය මන්මෝහන් සිං මහතාගේ අභාවය වෙනුවෙන් තම ශෝකය පළ කරමින් ජනාධිපති අනුර කුමාර දිසානායක විසින් X පණිවිඩයක් නිකුත් කර තිබෙනවා.

> තමා වෙනුවෙන් සහ ශ්‍රී ලංකාවේ ජනතාව වෙනුවෙන්, ඉන්දීය ජනරජයටත්, මන්මෝහන් සිං මහතාගේ පවුලේ අයටත්, ලොව පුරා ඔහු පිළිබඳව භක්ත්‍යාදරයක් දක්වන අනේක වූ සහෘදයින්ටත් තමාගේ බලවත් ශෝකය ප්‍රකාශ කරන බවයි ජනාධිපතිවරයා එහි දක්වා ඇත්තේ‍.

> ආචාර්ය මන්මෝහන් සිං මහතා දූරදර්ශී නායකයෙකු වූ බවද, 2004 - 2014 කාල සීමාවේදී ඉන්දිය අග්‍රාමාත්‍යවරයා ලෙස ඔහු ක්‍රියාත්මක කළ ප්‍රතිපත්ති තුළින් සමානාත්මතාව සහ මැදිහත්වීම සඳහා වන ඔහුගේ නොසැලෙන කැපවීම පිළිබිඹු වන බවයි ජනපතිවරයා පෙන්වා දෙන්නේ.

> ආචාර්ය මන්මෝහන් සිං මහතාගේ ජාත්‍යන්තර සහයෝගීතාවද, කැපී පෙනෙන රාජ්‍ය තාන්ත්‍රිකභාවය ගැනද ජනාධිපති අනුර කුමාර දිසානායක සඳහන් කර තිබෙනවා.

> එසේම ඔහුගේ නිහතමානී බව, බුද්ධිය සහ රාජ්‍ය සේවය සඳහා තිබුණු කැපවීම අනාගත පරපුරට ද නිරන්තරයෙන් ආදර්ශයක් හා දිරිගැන්වීමක් වනු නිසැක බවයි ජනාධිපතිවරයා වැඩිදුරටත් සඳහන් කර ඇත්තේ‍.

>  



<h3 align='right'><a href='https://www.helakuru.lk/esana/p/106152/'>📅 2024-12-28 08:25:55</a></h3>
