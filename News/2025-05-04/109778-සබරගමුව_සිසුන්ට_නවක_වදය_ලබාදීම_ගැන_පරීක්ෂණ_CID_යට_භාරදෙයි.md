<p align='center'><b><h2 align='center' title='Investigation into the harassment of Sabaragamuwa students handed over to CID'>🏷සබරගමුව සිසුන්ට නවක වදය ලබාදීම ගැන පරීක්ෂණ CID යට භාරදෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/cid[1].jpg' width='600' alt='Investigation into the harassment of Sabaragamuwa students handed over to CID'></p>

> සබරගමුව විශ්ව විද්‍යාලයේ තාක්ෂණ පීඨයේ දෙවන වසර සිසුන් හට නවක වදය ලබාදීම සම්බන්ධයෙන් වූ විමර්ශන අපරාධ පරීක්ෂණ දෙපාර්තමේන්තුව වෙත යොමුකර ඇති බව පොලීසිය පවසනවා.

> මේ සම්බන්ධව පසුගිය 29 වැනිදා සමනල වැව පොලිස් ස්ථානය වෙත පැමිණිල්ලක් ලැබී ඇති බවත් ඒ අනුව පසුගිය 2 වැනිදා සමනල වැව පොලිස් ස්ථානය විසින් නවක වදයට ලක්වූ එම විශ්වවිද්‍යාලයේ සිසුන් 20 කගෙන් ප්‍රකාශ ලබාගැනීමටද කටයුතු කර ඇති බවයි සඳහන් වන්නේ.

> ඒ අනුව අද (03) දින වැඩබලන පොලිස්පතිවරයාගේ නියෝග පරිදි ඉහත පැමිණිල්ලට අදාළ ඉදිරි විමර්ශන කටයුතු සිදු කිරීම සඳහා අපරාධ පරීක්ෂණ දෙපාර්තමේන්තුව වෙත භාර දුන් බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/109778/'>📅 2025-05-04 08:50:00</a></h3>
