<p align='center'><b><h2 align='center' title='President instructs to urgently repair Colombo canals and drainage system'>🏷කොළඹ ඇල මාර්ග සහ කාණු පද්ධතිය කඩිනමින් පිළිසකර කිරීමට ජනපතිගෙන් උපදෙස්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-colombo-uio.jpg' width='600' alt='President instructs to urgently repair Colombo canals and drainage system'></p>

> කොළඹ දිස්ත්‍රික්කය තුළ ඩෙංගු සහ චිකුන්ගුන්යා රෝග වැළඳීමේ ප්‍රවණතාවය වැඩිවීමක් දක්නට ලැබෙන බැවින්, ඇල මාර්ග සහ කාණු පද්ධති කඩිනමින් පිළිසකර කිරීමට අවශ්‍ය පියවර ගන්නා ලෙස ජනාධිපති අනුර කුමාර දිසානායක අදාළ අංශ වෙත උපදෙස් ලබාදී තිබෙනවා.

> නාගරික සංවර්ධන, ඉදිකිරීම් සහ නිවාස අමාත්‍යාංශය සහ ඊට අදාළ ආයතනවල නිලධාරීන් සමඟ ජනාධිපති ලේකම් කාර්යාලයේ පැවති සාකච්ඡාවකදී ජනාධිපතිවරයා මෙම උපදෙස් ලබාදී තිබෙනවා.

> කොළඹ දිස්ත්‍රික්කයේ ඇල මාර්ග සහ කාණු පද්ධති නිසි ලෙස නඩත්තු නොවීම පිළිබඳ ජනාධිපතිවරයා මෙහිදී නිලධාරින්ගෙන් විමසූ අතර, අවිධිමත් ලෙස සිදුකර තිබෙන කසළ බැහැර කිරීම් මෙන්ම අප-ජලය බැහැර කිරීම් සම්බන්ධව තිරසාර විසඳුම් සහිත සැලැස්මක් සකස් කරන ලෙසට නාගරික සංවර්ධන අධිකාරියට උපදෙස් ලබාදී ඇති බවත්, ඊට අදාළ සැලසුම් කඩිනමින් ඉදිරිපත් කරන ලෙසත් වැඩිදුරටත් දැනුම් දී තිබෙනවා.

> මේ සම්බන්ධ‍යෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/110298/'>📅 2025-05-21 14:30:00</a></h3>
