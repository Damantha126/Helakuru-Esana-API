<p align='center'><b><h2 align='center' title='An internal affairs unit to reduce corruption has been established at the Ministry of Defense level'>🏷දූෂණය අවම කිරීමේ අභ්‍යන්තර කටයුතු ඒකකයක් ආරක්‍ෂක අමාත්‍යාංශය මට්ටමින් පිහිටුවයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/defence-open.jpg' width='600' alt='An internal affairs unit to reduce corruption has been established at the Ministry of Defense level'></p>

> ආරක්‍ෂක අමාත්‍යාංශය යටතේ අභ්‍යන්තර කටයුතු ඒකකයක් පිහිටුවීමේ කටයුතු ආරක්‍ෂක ලේකම්, එයාර් වයිස් මාර්ෂල් සම්පත් තුයියකොන්තාගේ ප්‍රධානත්වයෙන් ඊයේ ආරක්‍ෂක අමාත්‍යාංශය පරිශ්‍රයේදී සිදුවුණා.

> 2025 - 2029 දුෂණ විරෝධී ජාතික සැලැස්ම අනුව, රාජ්‍ය ආයතනවල සිදුවන සේවා සැපයීම සම්බන්ධයෙන් වන විමසීම් හා පැමිණිලි ඉදිරිපත් කිරීම සඳහා සියලු‍ රාජ්‍ය ආයතනවල අභ්‍යන්තර කටයුතු ඒකක පිහිටුවීම යටතේ මෙය සිදුකර තිබෙන බවයි සඳහන් වන්නේ.

> ආයතන තුළ දූෂණය අවම කිරීම සහ සුපිලිපන් බව ඉහල නැංවීම එම ඒකක පිහිටුවීමේ අරමුණ වනවා.

> මෙමගින් දුෂණ අවදානම් හඳුනාගැනීම, අවදානම් තක්සේරු කිරීම, ආරක්‍ෂක විධිවිධාන වැඩි දියුණු කිරීම වැනි කරුණු අධීක්‍ෂණය කිරීම සහ සමස්ත ක්‍රියාවලිය පිළිබඳ සම්පුර්ණ වාර්තාවක් ජනාධිපති ලේකම් කාර්යාලය වෙත හා අල්ලස් හෝ දුෂණ විමර්ශන කොමිෂන් සභාව වෙත වාර්ෂිකව ඉදිරිපත් කිරීමට අරමුණු කර තිබෙනවා.

>  



<h3 align='right'><a href='https://www.helakuru.lk/esana/p/110286/'>📅 2025-05-21 11:45:00</a></h3>
