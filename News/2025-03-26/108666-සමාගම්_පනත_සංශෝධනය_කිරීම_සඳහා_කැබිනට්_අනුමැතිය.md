<p align='center'><b><h2 align='center' title='Cabinet Approves Amendment to the Companies Act'>🏷සමාගම් පනත සංශෝධනය කිරීම සඳහා කැබිනට් අනුමැතිය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/cabinet-updates[1].jpg' width='600' alt='Cabinet Approves Amendment to the Companies Act'></p>

> සමාගම් පනත සංශෝධනය කිරීම සඳහා කැබිනට් අනුමැතිය හිමිවී තිබෙනවා.

> මුදල් විශුද්ධිකරණය, ත්‍රස්තවාදීන්ට මුදල් සැපයීම සහ අනෙකුත් අනීතික ක්‍රියාකාරකම් මැඩ පැවැත්වීම සඳහා ජාත්‍යන්තර ප්‍රමිතීන්ට අනුකූලව, නෛතික පුද්ගලයන්ගේ අර්ථලාභී අයිතියෙහි පාරදෘෂ්‍යභාවය ආශ්‍රිත ඌනතාවන්ට පිළියම් යෙදීම සඳහා 2007 අංක 07 දරන සමාගම් පනත සංශෝධනය කිරීම පිණිස එම අනුමැතිය හිමිවී ඇති බවයි සඳහන් වන්නේ.

> ඒ අනුව, නීති කෙටුම්පත් සම්පාදක විසින් සකස් කරනු ලැබ ඇති අවසන් පනත් කෙටුම්පත සඳහා නීතිපතිගේ නිෂ්කාශනය ලැබී තිබෙන බව සඳහන්.

> එම පනත් කෙටුම්පත රජයේ ගැසට් පත්‍රයේ පළ කිරීමටත්, ඉන් අනතුරුව අනුමැතිය සඳහා පාර්ලිමේන්තුවට ඉදිරිපත් කිරීමටත් වෙළෙඳ, වාණිජ, ආහාර සුරක්ෂිතතා සහ සමූපකාර සංවර්ධන අමාත්‍යතුමා විසින් ඉදිරිපත් කළ යෝජනාව අමාත්‍ය මණ්ඩලය විසින් අනුමත කළ බවයි වැඩිදුරටත් සඳහන් වන්නේ.

> අදාළ කැබිනට් තීරණය පහතින්.



<h3 align='right'><a href='https://www.helakuru.lk/esana/p/108666/'>📅 2025-03-26 17:25:23</a></h3>
