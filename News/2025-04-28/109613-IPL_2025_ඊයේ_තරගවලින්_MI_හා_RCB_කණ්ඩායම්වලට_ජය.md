<p align='center'><b><h2 align='center' title='IPL 2025: MI and RCB Secure Victories in Yesterday’s Matches'>🏷IPL 2025 : ඊයේ තරගවලින් MI හා RCB කණ්ඩායම්වලට ජය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/ipl-2025-new.jpg' width='600' alt='IPL 2025: MI and RCB Secure Victories in Yesterday’s Matches'></p>

> 2025 ඉන්දීය ප්‍රිමියර් ලීග් ක්‍රිකට් තරගාවලියේ ඊයේ (27) පැවති තරගවලින් ජය ගැනීමට Mumbai Indians හා Royal Challengers Bengaluru කණ්ඩායම් සමත් වුණා.

> ඒ අනුව, ඊයේ දිනයේ පළමු තරගය ලෙස Mumbai Indians හා Lucknow Super Giants අතර පැවති තරගයෙන් ලකුණු 54 ක ජයක් වාර්තා කිරීමට Mumbai Indians කණ්ඩායම සමත් වුණා.

> තරගයේ කාසියේ වාසිය දිනාගත් Lucknow Super Giants කණ්ඩායම පළමුවෙන් පන්දුවට පහරදීමට Mumbai Indians කණ්ඩායමට ආරාධනා කළ අතර ඔවුන් සිය පන්දුවාර 20 තුළ කඩුලු 07 ක් දැවී ලකුණු 215 ක් ලබාගත් අතර, පිළිතුරු ඉනිම ක්‍රීඩා කළ Lucknow Super Giants කණ්ඩායම සිය පන්දුවාර 20 තුළ සියලු දෙනා දැවී ලබාගත්තේ ලකුණු 161 ක් පමණයි.

> ‍මේ අතර ඊයේ පැවති දෙවන තරගය Royal Challengers Bengaluru හා Delhi Capitals කණ්ඩායම් අතර පැවති තරගයෙන් කඩුලු 06 ක ජයක් ලැබීමට Royal Challengers Bengaluru කණ්ඩායම සමත් වුණා.

> තරගයේ කාසියේ වාසිය දිනාගත් Royal Challengers Bengaluru කණ්ඩායම පළමුවෙන් පන්දුවට පහරදීමට Delhi Capitals කණ්ඩායමට ආරාධනා කළ අතර, ඔවුන් සිය පන්දුව‍ාර 20 තුළ කඩුලු 8 ක් දැවී ලකුණු 162 ක් ලබාගත්තා. 

> පිළිතුරු ඉනිම ක්‍රීඩා කළ Royal Challengers Bengaluru කණ්ඩායම පන්දුවාර 18.3 ක් අවසානයේ, කඩුලු 04 ක් පමණක් දැවී ලකුණු 165 ක් ලබා ගනිමින් තරගය ජය ගැනීමට සමත් වුණා.



<h3 align='right'><a href='https://www.helakuru.lk/esana/p/109613/'>📅 2025-04-28 10:30:00</a></h3>
