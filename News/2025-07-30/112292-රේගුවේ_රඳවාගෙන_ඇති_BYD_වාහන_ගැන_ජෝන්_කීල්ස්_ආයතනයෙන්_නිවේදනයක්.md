<p align='center'><b><h2 align='center' title='John Keells issues statement regarding BYD vehicles detained at Customs'>🏷රේගුවේ රඳවාගෙන ඇති BYD වාහන ගැන ජෝන් කීල්ස් ආයතනයෙන් නිවේදනයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/byd-new-u.jpg' width='600' alt='John Keells issues statement regarding BYD vehicles detained at Customs'></p>

> මෙරට වගකිව යුතු සමාගමක් ලෙස, තමන් විසින් ආනයනය කරනු ලබන සියලුම වාහන දේශීය නීති රෙගුලාසිවලට සම්පූර්ණයෙන්ම අනුකූල බවට සහතික කරන බව John Keells CG Auto (පුද්) සමාගම නිවේදනයක් නිකුත් කරමින් පවසනවා.

> ඇතැම් BYD වාහන මාදිලි පිළිබඳ මෑත කාලයේ පළ වන පුවත් සම්බන්ධයෙන් අදහස් පළකරමින් ඔවුන් පවසන්නේ එම සියලුම වාහන කිලෝවොට් 100 (kW) මෝටරවලින් සමන්විත බවත්, දේශීය රෙගුලාසිවලට අනුකූලව ආනයනය කර ඇති බවයි.

> මෙහිදී ශ්‍රී ලංකා රේගුව සමග සහයෝගයෙන් කටයුතු කරන බවද, මෙම ක්‍රියාවලිය සඳහා අවශ්‍ය සියලු ලියකියවිලි සපයන බවද, එම ආයතනය සිය නිවේදනය මගින් පවසා තිබෙනවා.

> BYD වාහන චීනයේ නිෂ්පාදකයාගෙන් සෘජුවම ආනයනය කර ඇති බවත්, ඒවා සිංගප්පූරුව වැනි ජාත්‍යන්තර වෙළඳපොළවල අලෙවි කරන මාදිලිවලට සමාන බවයි එම සමාගම වැඩිදුරටත් සඳහන් කරන්නේ.

> ශ්‍රී ලංකාවේ BYD වාහන සඳහා බලයලත් බෙදාහරින්නා වන්නේ ජෝන් කීල්ස් CG ඔටෝ (පුද්ගලික) සමාගමයි.

> මේ සම්බන්ධයෙන් නිකුත් කළ නිවේදනය පහතින්. 

>  



<h3 align='right'><a href='https://www.helakuru.lk/esana/p/112292/'>📅 2025-07-30 15:05:00</a></h3>
