<p align='center'><b><h2 align='center' title='SL vs BAN 2nd T20: Bangladesh win by 83 runs'>🏷SL vs BAN 2nd T20 : බංග්ලාදේශයට ලකුණු 83 ක ජයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/sl-vs-ban-2nd-t20.jpg' width='600' alt='SL vs BAN 2nd T20: Bangladesh win by 83 runs'></p>

> සංචාරක බංග්ලාදේශ කණ්ඩායම හා ශ්‍රී ලංකා කණ්ඩායම අතර විස්සයි විස්ස තරගාවලියේ දෙවන තරගයෙන් ලකුණු 83 ක විශිෂ්ට ජයක් වාර්තා කිරීමට බංග්ලාදේශ කණ්ඩායම සමත් වුණා.

> ඒ අනුව තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට බංග්ලාදේශ කණ්ඩායමට ආරාධනා කළ අතර ඔවුන් සිය පන්දුවාර 20 තුළ කඩුලු 7 ක් දැවී ලකුණු 177 ක් ලබා ගැනීමට සමත් වුණා.

> පන්දුවට පහරදීමේදී බංග්ලාදේශ කණ්ඩායම වෙනුවෙන් Towhid Hridoy ලකුණු 31 ක්, නායක Litton Das ලකුණු 76 ක් හා Shamim Hossain ලකුණු 48 ලබා ගත්තා.

> තරගයේ පිළිතුරු ඉනිම ක්‍රීඩා කළ ශ්‍රී ලංකා කණ්ඩායමට පන්දුවාර 15 යි පන්දු 2 ක් අවසානයේ සියලු දෙනා දැවී ලබා ගැනීමට හැකියාව ලැබුණේ ලකුණු 94 ක් පමණයි.

> පන්දුවට පහරදීමේදී ශ්‍රී ලකා කණ්ඩායම වෙනුවෙන් පැතුම් නිස්සංක ලකුණු 32 ක් හා දසුන් ශානක ලකුණු 20 ක් ලබාගත් අතර අනෙකුත් කිසිඳු පිතිකරුවෙකු ලකුණු 10 සීමාවට හෝ නොපැමිණි අතර දිගින් දිගටම අසාර්ථක වූ අවිශ්ක ප්‍රනාන්දු ලකුණු 2 කට දැවී ගියා.

> පන්දු යැවීමේදී බංග්ලාදේශ කණ්ඩායම වෙනුවෙන් Rishad Hossain කඩුලු 3 ක් හා Shoriful Islam හා Mohammad Saifuddin කඩුලු 2 බැඟින් බිඳ හෙළීමට සමත් වුණා.

> පන්දු යැවීමේදී ශ්‍රී ලංකා කණ්ඩායම වෙනුවෙන් බිනුර ප්‍රනාන්දු කඩුලු 3 ක් නුවන් තුෂාර කඩුලු 3 ක් මහීෂ් තීක්ෂණ එක් කඩුල්ලක් බිඳ හෙළීමට සමත් වුණා. 



<h3 align='right'><a href='https://www.helakuru.lk/esana/p/111819/'>📅 2025-07-13 22:12:36</a></h3>
