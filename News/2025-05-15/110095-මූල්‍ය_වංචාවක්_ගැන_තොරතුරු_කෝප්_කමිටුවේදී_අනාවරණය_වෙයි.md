<p align='center'><b><h2 align='center' title='Information about a financial fraud is revealed at the COPE Committee'>🏷මූල්‍ය වංචාවක් ගැන තොරතුරු කෝප් කමිටුවේදී අනාවරණය වෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/cope-committee.jpg' width='600' alt='Information about a financial fraud is revealed at the COPE Committee'></p>

> 2021 වසරේදී රුපියල් මිලියන 700 ක් වියදමින් ඉඩම් ප්‍රතිසංස්කරණ කොමිෂන් සභාව මගින් කාබනික පොහොර ව්‍යාපෘතියක් ආරම්භ කිරීමට අමාත්‍ය මණ්ඩල පත්‍රිකාවක් යොමුකර තිබුනත්, ඒ සඳහා කිසිදු ශක්‍යතා අධ්‍යයනයක් සිදුකර නොතිබුණු බව පොදු ව්‍යාපාර පිළිබඳ කාරක සභාවේදී (COPE) අනාවරණය වී තිබෙනවා.

> මෙම අමාත්‍ය මණ්ඩල පත්‍රිකාව සකස් කිරීම සම්බන්ධයෙන් තමන්ගේ මැදිහත් වීමක් සිදුනොවූ බව ඉඩම් ප්‍රතිසංස්කරණ කොමිෂන් සභාවේ නිලධාරීන් කෝප් කමිටුව හමුවේ පවසා ඇති බවයි පාර්ලිමේන්තු සන්නිවේදන දෙපාර්තමේන්තුව සඳහන් කළේ.

> ඉඩම් ප්‍රතිසංස්කරණ කොමිෂන් සභාවේ 2022 හා 2023 වර්ෂයන් සඳහා වූ විගණකාධිපති වාර්තා සහ වර්තමාන කාර්ය සාධනය පරීක්ෂා කිරීමට COPE කමිටුව පසුගිය 08 වැනිදා පාර්ලිමේන්තුවේදී රැස්වූ අතර, එම අවස්ථාවේදී මෙම කරුණු අනාවරණය වී තිබෙනවා.

> කාරක සභා සභාපතිවරයා මෙම ව්‍යාපෘතිය සඳහා රුපියල් මිලියන 700 ක මුදලක් අමාත්‍ය මණ්ඩල පත්‍රිකාවක් මගින් අනුමත කරගෙන තිබුණ ද, ඉඩම් ප්‍රතිසංස්කරණ කොමිෂන් සභාව මගින් ඒ සඳහා රුපියල් මිලියන 350ක් නිදහස් කර තිබුණු බවත්, ඉන් රුපියල් මිලියන 302ක් වියදම් කර තිබුණු අතර, ආදායම් ලෙස ව්‍යාපෘතිය මගින් රුපියල් මිලියන 22ක් පමණක් ලැබී තිබුණු බවයි කාරක සභා සභාපතිවරයා වැඩිදුරටත් කරුණු දක්වමින් සඳහන් කර තිබෙන්නේ.

> මේ සම්බන්ධයෙන් නිකුත් කළ සම්පූර්ණ නිවේදනය පහතින්.

>  



<h3 align='right'><a href='https://www.helakuru.lk/esana/p/110095/'>📅 2025-05-15 11:45:00</a></h3>
