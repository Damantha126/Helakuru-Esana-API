<p align='center'><b><h2 align='center' title='Indika Kumari Liyanage assumes duties as the country's first Commissioner General of Examinations'>🏷මෙරට පළමු විභාග කොමසාරිස් ජනරාල්වරිය ලෙස ඉන්දිකා කුමාරි ලියනගේ වැඩ භාරගනියි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/indika-kumari.jpg' width='600' alt='Indika Kumari Liyanage assumes duties as the country's first Commissioner General of Examinations'></p>

> විභාග කොමසාරිස් ජනරාල් ධුරයෙහි ප්‍රථම වරට කාන්තා නියෝජනයක් සිදු කරමින් ඒ. කේ. එස්. ඉන්දිකා කුමාරි ලියනගේ අද විභාග කොමසාරිස් ජනරාල් ධුරයෙහි වැඩ භාරගෙන තිබෙනවා.

> මෙරට එකොළොස් (11) වන විභාග කොමසාරිස් ජනරාල් ධුරය හොබවන ඇය ශ්‍රී ලංකා අධ්‍යාපන පරිපාලන සේවාවේ 2005 කණ්ඩායමේ සාමාජිකාවක් වන අතර එම සේවාවේ විශේෂ ශ්‍රේණියේ නිලධාරිනියක් ද වන ඇය විභාග කොමසාරිස් ජනරාල් ධුරයට පත් වීමට පෙර විභාග දෙපාර්තමේන්තුවේ රහස්‍ය පාසල් විභාග ශාඛාව භාර විභාග කොමසාරිස්වරිය ලෙස මෙන් ම පාලන හා විමර්ශන ශාඛාව භාර විභාග කොමසාරිස්වරිය ලෙස ද කටයුතු කර තිබෙනවා.

> කොළඹ ඩී.එස් සේනානායක විදුහලේ නියෝජ්‍ය විදුහල්පතිධූරය හා විදුහල්පති ධූරයත් ඇය විසින් හොබවා ඇති බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/110122/'>📅 2025-05-15 21:50:00</a></h3>
