<p align='center'><b><h2 align='center' title='Police release statement regarding the death of a suspect hospitalized while in police custody'>🏷පොලිස් භාරයේ සිටියදී රෝහල්ගත කරන ලද සැකකරුවෙක් මියයෑම ගැන පොලීසියෙන් නිවේදනයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/srilanka-police[1].jpg' width='600' alt='Police release statement regarding the death of a suspect hospitalized while in police custody'></p>

> වැලිකඩ පොලිස් භාරයේ සිටි තරුණයෙකු රෝහල් ගතකිරීමේදී මියයෑම සම්බන්ධයෙන් පොලීසිය විසින් නිවේදනයක් නිකුත් කර තිබෙනවා.

> ඒ අනුව අප්‍රේල් 01 වනදා රාත්‍රියේ නාවල ප්‍රදේශයේ නිවසකට පුද්ගලයෙකු ඇතුළු වී ඇති බවට වැලිකඩ පොලීසියට ලැබුණු තොරතුරක් මත එම නිලධාරීන් අදාළ ස්ථානයට ගොස් ඇති බවයි පොලීසිය සඳහන් කරන්නේ.

> එහිදී අදාළ තරුණයාගෙන් ප්‍රශ්න කිරීමේදී ඔහු යම් මානසික ආබාධයකින් පෙළෙන පුද්ගලයෙකු බවට නිරීක්ෂණය වන ආකාරයෙන් හැසිරී ඇති අතර පසුව ඔහුගේ ආරක්ෂාව සඳහා වහාම පොලිස් ස්ථානයට වෙත ඉදිරිපත් කර ඇති අතර එහිදී ඔහු කලහකාරී ලෙස හැසිරෙමින් ශරීරය සිරමැදිරියේ බිත්තියේ වද්දා ගනිමින් නිලධාරීන්ට පාලනය කළ නොහැකි ලෙස හැසිරී ඇති බවයි පොලීසිය නිවේදනයක් නිකුත් කරමින් සඳහන් කරන්නේ.

> පසුව නිලධාරීන් විශාල පරිශ්‍රමයක් දරා ඔහුව මුල්ලේරියාව මානසික රෝහල වෙත ඇතුළත් කර ඇති අතර පසුදින අලුයම් කාලයේදී ඔහු මියගොස් ඇති බවත් මෙලෙස මියගොස් ඇත්තේ අවුරුදු 26 ක් වන මීගහකිවුල ප්‍රදේශයේ පදිංචිකරුවෙක් බවද පොලීසිය සඳහන් කළා.

> එමෙන්ම මේ සම්බන්ධයෙන් නුගේගොඩ කොට්ඨාස භාර ජ්‍යෙෂ්ඨ පොලිස් අධිකාරීවරයාගේ උපදෙස් මත නුගේගොඩ කොට්ඨාස අපරාධ විමර්ශන කාර්යංශය මඟින් විමර්ශනයක් ආරම්භ කර ඇති බවයි පොලීසිය වැඩිදුරටත් ප්‍රකාශ කළේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/108916/'>📅 2025-04-03 19:35:00</a></h3>
