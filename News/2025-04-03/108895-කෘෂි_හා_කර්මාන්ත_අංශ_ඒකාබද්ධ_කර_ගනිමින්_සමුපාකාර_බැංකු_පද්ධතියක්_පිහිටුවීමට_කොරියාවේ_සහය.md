<p align='center'><b><h2 align='center' title='Korea's support to establish a cooperative banking system integrating the agricultural and industrial sectors'>🏷කෘෂි හා කර්මාන්ත අංශ ඒකාබද්ධ කර ගනිමින් සමුපාකාර බැංකු පද්ධතියක් පිහිටුවීමට කොරියාවේ සහය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/hadunneththi-koria.jpg' width='600' alt='Korea's support to establish a cooperative banking system integrating the agricultural and industrial sectors'></p>

> කොරියානු ජනරජය හා ශ්‍රී ලංකාව අතර ආයෝජන අවස්ථා පුළුල් කර ගැනීම පිළිබඳව එරට තානාපතිනි Miyon LEE හා කර්මාන්ත සහ ව්‍යවසායකත්ව සංවර්ධන අමාත්‍ය සුනිල් හඳුන්නෙත්ති අතර සාකච්ඡාවක් පවත්වා තිබෙනවා.

> මෙහිදී අමාත්‍යවරයා සුප්‍රසිද්ධ කොරියානු සන්නාම වලට ලංකාවේ ආයෝජනය සඳහා ආරාධනා කළ අතර, එම ආයෝජකයන් සඳහා අවශ්‍ය සියලු පහසුකම් කර්මාන්ත අමාත්‍යාංශය ප්‍රමුඛ රජය විසින් ලබාදෙන බවට සහතික වී ඇති බවයි අමාත්‍යංශය සඳහන් කළේ.

> කොරියාවේ ඉතා සාර්ථකව ක්‍රියාත්මක කරන Corporate Bank System (සමුපාකාර බැංකු පද්ධතිය) ඇගයීමට ලක්කළ සුනිල් හදුන්නෙත්ති අමාත්‍යවරයා කෘෂි කර්මාන්තය හා නිෂ්පාදන කර්මාන්ත ඒකාබද්ධ කර ගනිමින් එවැනි සමුපාකාර බැංකු පද්ධතියක් ලංකාවේ ස්ථාපිත කිරීමට කොරියානු ජනරජයේ සහාය ඉල්ලා සිට තිබෙනවා.

> එයට ඉතාම සුබවාදී ප්‍රතිචාර දක්වමින් කොරියානු ජනරජයේ තානාපතිනි Miyon LEE තම රටේ ක්‍රියාත්මක කරන සමුපාකාර බැංකු පද්ධතිය කොරියානු ආර්ථිකය වර්තමානයේ පවතින ඉහළ මට්ටමට ළඟා වීමට සුවිශේෂි සහයක් ලබාදුන් බවත්, ශ්‍රී ලංකාවේ ද එවැනි බැංකු පද්ධතියක් ස්ථාපිත කිරීම සඳහා අවශ්‍ය සහාය ලබාදෙන බවයි වැඩිදුරටත් සඳහන් කර ඇත්තේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/108895/'>📅 2025-04-03 12:01:00</a></h3>
