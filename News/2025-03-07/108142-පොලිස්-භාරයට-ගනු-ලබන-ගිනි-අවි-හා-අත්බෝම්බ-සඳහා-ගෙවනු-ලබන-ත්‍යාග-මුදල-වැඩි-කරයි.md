<p align='center'><b><h2 align='center' title='Rewards for firearms and grenades seized by police to be increased'>🏷පොලිස් භාරයට ගනු ලබන ගිනි අවි හා අත්බෝම්බ සඳහා ගෙවනු ලබන ත්‍යාග මුදල වැඩි කරයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/pistol-gun.jpg' width='600' alt='Rewards for firearms and grenades seized by police to be increased'></p>

> මෑත කාලීනව වාර්තා වූ අපරාධ සම්බන්ධව සලකා බැලීමේදී දිවයින තුල නීති විරෝධී ගිනි අවි සහ අත්බෝම්බ තවදුරටත් සංසරණය වන බව නිරීක්ෂණය වන බැවින්, අපරාධ මැඩ පවත්වා, මහජනතාවට අපරාධ බියකින් තොරව ජීවත්විය හැකි සාමකාමී පරිසරයක් බිහි කිරීම සඳහා පුළුල් වැඩසටහන් ක්‍රියාත්මක කිරීමට ශ්‍රී ලංකා පොලිසිය සැලසුම් කර තිබෙනවා.

> ඒ අනුව එහි පියවරක් ලෙස නීති විරෝධී ගිනි අවි හා අත්බෝම්බ අත්අඩංගුවට ගැනීමේ මෙහෙයුම් තවදුරටත් සිදු කරමින් පවතින අතර, ඒ සඳහා සියළු පොලිස් නිලධාරින් හා පුද්ගලික ඔත්තුකරුවන් දිරි ගැන්වීමට පොලිස් ත්‍යාග අරමුදලින් ගෙවනු ලබන ත්‍යාග මුදල ඉහළ දැමීමට තීරණය කර ඇති බවයි පොලිස් මාධ්‍ය කොට්ඨාසය සඳහන් කළේ.

> මෙසේ ගිනි අවි හා අත්බෝම්බ සම්බන්ධ තොරතුරු ලබා දෙන පුද්ගලයින්ගේ රහස්‍යභාවය ආරක්ෂා කිරීමට ශ්‍රී ලංකා පොලිසිය කටයුතු කරන බවත්, මේ සම්බන්ධව තොරතුරු වෙතොත් පොලිසිය දැනුවත් කරන ලෙසත් ශ්‍රී ලංකා පොලිසිය මහජනතාවගෙන් ඉල්ලා සිටිනවා.

> අදාළ නිවේදනය පහතින්.  

>  



<h3 align='right'><a href='https://www.helakuru.lk/esana/p/108142/'>📅 2025-03-07 17:45:00</a></h3>
