<p align='center'><b><h2 align='center' title='President Anura Kumara Dissanayake visits Jaffna today'>🏷ජනාධිපති අනුර කුමාර දිසානායක අද යාපනයේ සංචාරයක</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-new-thumb.jpg' width='600' alt='President Anura Kumara Dissanayake visits Jaffna today'></p>

> ජනාධිපති අනුර කුමාර දිසානායක අද (01) යාපනයේ නව සංවර්ධන ව්‍යාපෘති කිහිපයක වැඩ ආරම්භ කිරීමේ සහ විවෘත කිරීමේ අවස්ථාවන්ට සහභාගි වීමට නියමිතව තිබෙනවා.

> යාපනය, මයිලිඩ්ඩි ධීවර වරාය සංවර්ධනය කිරීමේ ව්‍යාපෘතියේ තුන්වන අදියර ද අද (01) පෙරවරුවේ ජනාධිපතිවරයාගේ ප්‍රධානත්වයෙන් ආරම්භ කරන බවයි ජනාධිපති මාධ්‍ය අංශය සඳහන් කළේ.

> මෙම ව්‍යාපෘතිය යටතේ, උතුරු පළාතේ ධීවර ප්‍රජාවට මෙන්ම, නැගෙනහිර සහ දකුණු පළාත්වල සිට පැමිණෙන ධීවර බෝට්ටු සඳහා ද ජලය, විදුලිය, ඉන්ධන ආදී මූලික සහ අත්‍යාවශ්‍ය පහසුකම්, ශිතාගාර පහසුකම්, දැල් සැකසීමේ මධ්‍යස්ථාන පහසුකම්, වෙන්දේසි ශාලා පහසුකම් සහ ගුවන් විදුලි පණිවිඩ හුවමාරු මධ්‍යස්ථාන පහසුකම් ආදිය සලසා දීමට සැලසුම් කර තිබෙනවා.

> මේ අතර, ආගමන හා විගමන දෙපාර්තමේන්තුවේ යාපනය ප්‍රාදේශීය කාර්යාලය ද අද (01) ජනාධිපති අනුර කුමාර දිසානායකගේ ප්‍රධානත්වයෙන් විවෘත කිරීමට නියමිත බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/113237/'>📅 2025-09-01 11:10:00</a></h3>
