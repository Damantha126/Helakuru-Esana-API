<p align='center'><b><h2 align='center' title='President pays last respects to the late Venerable Anamaduwa Sri Dhammadassi Anunayake Thero'>🏷අතිපූජ්‍ය ආණමඩුවේ ශ්‍රී ධම්මදස්සි අනුනායක හිමිපාණන් වහන්සේගේ ශ්‍රී දේහයට ජනපති අවසන් ගෞරව දක්වයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-pmfg.jpg' width='600' alt='President pays last respects to the late Venerable Anamaduwa Sri Dhammadassi Anunayake Thero'></p>

> අපවත් වී වදාළ අස්ගිරි පාර්ශ්වයේ අනුනායක, අතිපූජ්‍ය ආණමඩුවේ ශ්‍රී ධම්මදස්සි අනුනායක හිමිපාණන් වහන්සේගේ ශ්‍රී දේහයට ජනාධිපති අනුර කුමාර දිසානායක විසින් අවසන් ගෞරව දක්වා තිබෙනවා.

> උන්වහන්සේගේ ශ්‍රී දේහය තැන්පත් කර තිබෙන, අස්ගිරි මහා විහාරයීය අතිපූජ්‍ය උඩුගම ශ්‍රී බුද්ධරක්ඛිත මහ නාහිමි අනුස්මරණ ශාලාව වෙත ඊයේ (22) රාත්‍රියේ පැමිණි ජනාධිපතිවරයා ශ්‍රී දේහයට අවසන් ගෞරව දැක්වූ අතර, අස්ගිරි විහාර පාර්ශ්වීය මහා සංඝරත්නය වෙත සිය සාතිශය සංවේගය පළ කර සිටියා.

> අනතුරුව ජනාධිපති අනුර කුමාර දිසානායක අස්ගිරි පාර්ශ්වයේ මහා නායක අතිපූජ්‍ය වරකාගොඩ ශ්‍රී ඥානරතන මහ නාහිමිපාණන් වහන්සේ බැහැ දැක උන්වහන්සේ සමඟ සාකච්ඡාවක ද නිරත වී සිටි බවයි වැඩිදුරටත් සඳහන් වන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/112090/'>📅 2025-07-23 12:15:00</a></h3>
