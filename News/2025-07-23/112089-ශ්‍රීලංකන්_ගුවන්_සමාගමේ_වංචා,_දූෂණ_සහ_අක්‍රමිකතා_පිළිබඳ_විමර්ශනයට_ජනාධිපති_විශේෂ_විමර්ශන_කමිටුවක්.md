<p align='center'><b><h2 align='center' title='Presidential Special Investigation Committee to investigate fraud, corruption and irregularities at SriLankan Airlines'>🏷ශ්‍රීලංකන් ගුවන් සමාගමේ වංචා, දූෂණ සහ අක්‍රමිකතා පිළිබඳ විමර්ශනයට ජනාධිපති විශේෂ විමර්ශන කමිටුවක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/srilanka-commite-jio.jpg' width='600' alt='Presidential Special Investigation Committee to investigate fraud, corruption and irregularities at SriLankan Airlines'></p>

> ශ්‍රීලංකන් එයාර්ලයින්ස් ලිමිටඩ් සමාගමේත්, සීමාසහිත ගුවන් තොටුපොළ හා ගුවන් සේවා සමාගමේත් සිදුවී ඇති වංචා, දූෂණ සහ අක්‍රමිකතා පිළිබඳ විමර්ශනයට ජනාධිපති අනුර කුමාර දිසානායක විසින් ජනාධිපති විශේෂ විමර්ශන කමිටුවක් පත් කර තිබෙනවා.

> ඊයේ (22) පස්වරුවේ ජනාධිපති කාර්යාලයේදී ජනාධිපතිවරයා විසින් එම විශේෂ විමර්ශන කමිටුව හමුවී ඔවුන් සමඟ සාකච්ඡාවකට ද එක්වී ඇති බවයි ජනාධිපති මාධ්‍ය අංශය සඳහන් කළේ.

> ශ්‍රීලංකන් එයාර්ලයින්ස් ලිමිටඩ් සමාගමේ සහ සීමාසහිත ගුවන් තොටුපොළ හා ගුවන් සේවා (ශ්‍රී ලංකා) (පෞද්ගලික) සමාගමේ සිදුවී ඇති අක්‍රමිකතා පිළිබඳව නිසි විමර්ශනයක් සිදු නොවීම හේතුවෙන් එම ආයතන විශාල ලෙස අකර්මණ්‍ය වී ඇති බව එහිදී ජනාධිපතිවරයා පෙන්වා දී තිබෙනවා.

> මෙම සිදුවීම් පිළිබඳව ඉදිරිපත්ව ඇති සියලු කරුණු අධ්‍යයනය කරමින් කඩිනම් විමර්ශනයක් සිදු කරන ලෙසත්, එම තත්ත්ව නිවැරදි කිරීමට සහ අනාගතයේදී එවැනි දෑ නැවත සිදුවීම වැළැක්වීමට අවශ්‍ය මාර්ගෝපදේශ ඇතුළත් වාර්තාවක් ඉදිරිපත් කරන ලෙසත් ජනාධිපතිවරයා එම කමිටුවට දැනුම් දී ඇති බවයි වැඩිදුරටත් දැක්වෙන්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/112089/'>📅 2025-07-23 13:05:00</a></h3>
