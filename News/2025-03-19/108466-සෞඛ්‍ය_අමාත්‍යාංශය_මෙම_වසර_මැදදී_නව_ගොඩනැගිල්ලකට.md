<p align='center'><b><h2 align='center' title='The Ministry of Health will move to a new building in the middle of this year.'>🏷සෞඛ්‍ය අමාත්‍යාංශය මෙම වසර මැදදී නව ගොඩනැගිල්ලකට</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/health-ministry.jpg' width='600' alt='The Ministry of Health will move to a new building in the middle of this year.'></p>

> 2016 වසරේ ඉදිකිරීම් කටයුතු ආරම්භ කර පසුව ඉදිකිරීම් නවතා දමා තිබූ, මහල් 16 කින් සමන්විත කොළඹ කාසල් වීදියේ ඉදිකෙරෙන සෞඛ්‍ය අමාත්‍යාංශ‍යේ නව කාර්යාල සංකීර්ණ ගොඩනැගිල්ලේ ඉදිකිරීම් කටයුතු සෞඛ්‍ය හා ජනමාධ්‍ය අමාත්‍ය වෛද්‍ය නලින්ද ජයතිස්සගේ උපදෙස් සහ මඟපෙන්වීම මත කඩිනම් කිරීමට පියවර ගෙන තිබෙනවා.

> ඒ අනුව දැනට විශාල කුලී මුදල් ප්‍රමාණයක් ගෙවමින් බාහිර ස්ථානවල ස්ථාපිත කර ඇති සෞඛ්‍ය අමාත්‍යාංශයේ ආයතන කිහිපයක් ඉදිරි මාස 04 ක කාලය තුළ මෙම නව ගොඩනැගිල්ලේ ස්ථාපිත කිරීම සඳහා සියලු ඉදිකිරීම් කටයුතු වේගවත් කිරීමට පියවර ගන්නා ලෙසයි එම පරිශ්‍රය නිරීක්ෂණය කළ නලින්ද ජයතිස්ස අමාත්‍යවරයා නිලධාරීන්ට උපදෙස් ලබාදී ඇත්තේ.

> වර්ග අඩි 375,000 කින් යුක්ත වන මෙම ගොඩනැගිල්ලේ ඉදිකිරීම් කටයුතු අවසන් කිරීම සඳහා වත්මන් ඇස්තමේන්තුගත මුදල රුපියල් මිලියන 13,500 ක් පමණ වන බවයි සඳහන් වෙන්නේ.

> ලක්ෂ එකහමාරක් වන මෙරට සමස්ත සෞඛ්‍ය කාර්ය මණ්ඩලවලට අදාළ සේවා සහ මෙරට සෞඛ්‍ය ක්ෂේත්‍රයට අදාළ සියලු සේවා නුදුරේදීම මෙම ගොඩනැගිල්ලේ සිට එකම ස්ථානයකින් මෙහෙයවීමට අවස්ථාව සැලසෙනු ඇති බවයි වැඩිදුරටත් සඳහන් වෙන්නේ.

>  



<h3 align='right'><a href='https://www.helakuru.lk/esana/p/108466/'>📅 2025-03-19 15:48:08</a></h3>
