<p align='center'><b><h2 align='center' title='Photo Story: Prime Minister visits Jaffna Nallur Kovil, Naga Viharaya and Jaffna Library'>🏷Photo Story : අග්‍රාමාත්‍යවරිය යාපනය නල්ලූර් කෝවිල, නාග විහාරය සහ යාපනය පුස්තකාලයට යයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/harini-jaffna.jpg' width='600' alt='Photo Story: Prime Minister visits Jaffna Nallur Kovil, Naga Viharaya and Jaffna Library'></p>

> අග්‍රාමාත්‍ය ආචාර්ය හරිනි අමරසූරිය ඊයේ (03) පෙරවරුවේ නල්ලූර් කන්දස්වාමි කෝවිල, යාපනය ශ්‍රී නාග විහාරය සහ යාපනය පුස්තකාලයට ගොස් තිබෙනවා.

> ඒ අනුව, පළමුවෙන්ම යාපනය නල්ලූර් කන්දස්වාමි කෝවිලට පැමිණ ආශිර්වාද ලබාගෙන ඇති අතර, වාර්ෂික මංගල්‍යය පැවැත්වෙන වකවානුවක යාපනය නල්ලූර් කෝවිලට පැමිණ ආශිර්වාද ලබා ගැනීමට ලැබීම භාග්‍යයක් බව අග්‍රාමාත්‍යවරිය සඳහන් කර තිබෙනවා.

> යාපනය ශ්‍රී නාග විහාර ජාත්‍යන්තර බෞද්ධ මධ්‍යස්ථානය වෙත පැමිණ ආගමික වතාවත්වල නිරත වීමෙන් අනතුරුව, විහාරාධිපති පූජ්‍ය ශාස්ත්‍රවේදී මීගහජඳුරේ සිරිවිමල නායක හිමියන් බැහැ දැක, නව අධ්‍යාපන ප්‍රතිසංස්කරණ පිළිබඳව උන්වහන්සේ දැනුවත් කර තිබෙනවා.

> අනතුරුව යාපනය පුස්තකාලයේ නිරීක්ෂණයක යෙදෙමින් එහි පැමිණ සිටි දරුවන් සමඟ සුහද පිළිසඳරක ද යෙදුණු අග්‍රාමාත්‍යතුමිය සඳහන් කළේ, යාපනය පුස්තකාලයට ගිනි තැබීමෙන් සිදු වූ පාඩුව පිරිමසා ලිය නොහැකි බවත්, වත්මන් රජය යටතේ යාපනය පුස්තකාලය සංවර්ධනය කිරීමට අවශ්‍ය කටයුතු සිදු කරමින් සිටින බවත්ය.

>  



<h3 align='right'><a href='https://www.helakuru.lk/esana/p/112413/'>📅 2025-08-04 12:15:00</a></h3>
