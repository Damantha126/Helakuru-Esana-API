<p align='center'><b><h2 align='center' title='200 killed in Israeli attack on Gaza Strip'>🏷ඊශ්‍රායලය ගාසා තීරයට එල්ල කළ ප්‍රහාරයකින් පුද්ගලයින් 200ක් මරුට</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/gaza-attack.jpg' width='600' alt='200 killed in Israeli attack on Gaza Strip'></p>

> සටන් විරාම ගිවිසුම කඩ කරමින් ඊශ්‍රායල හමුදාව ගාසා තීරයට එල්ල කළ ප්‍රහාරයකින් පුද්ගලයින් 200 ක් පමණ මියගොස් ඇති බව විදෙස් මාධ්‍ය වාර්තා කරනවා.

> හමාස් සංවිධානයට අයත් ත්‍රස්ත ඉලක්ක වෙත මෙම ප්‍රහාර එල්ල කළ බවයි ඊශ්‍රායල ආරක්ෂක හමුදා සඳහන් කරන්නේ.

> ජනවාරි 19 වන දින සටන් විරාමය ආරම්භ වූ දා සිට ගාසා තීරයේ එල්ල වූ විශාලතම ගුවන් ප්‍රහාර රැල්ල මෙය වනවා.

> ශුද්ධ වූ රාමසාන් මාසය වීම නිසා බොහෝ දෙනෙක් අලුයම ආහාර ගනිමින් සිටින අතර මෙම ප්‍රහාරය එල්ල වී ඇති බවයි සඳහන් වන්නේ.

> හමාස් සංවිධානය විසින් ඊශ්‍රායල ප්‍රාණ ඇපකරුවන් නිදහස් කිරීම නැවත නැවතත් ප්‍රතික්ෂේප කිරීම මත මෙම ප්‍රහාර එල්ල කළ බවට ඊශ්‍රායල බලධාරීන් සඳහන් කර ඇති බවයි විදෙස් මාධ්‍ය වාර්තා වැඩිදුරටත් සඳහන් කරන්නේ. 

>  



<h3 align='right'><a href='https://www.helakuru.lk/esana/p/108411/'>📅 2025-03-18 11:30:00</a></h3>
