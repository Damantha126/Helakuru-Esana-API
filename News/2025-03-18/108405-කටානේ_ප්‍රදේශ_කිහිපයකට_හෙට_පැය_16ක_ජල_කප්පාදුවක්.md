<p align='center'><b><h2 align='center' title='16-hour water cut to several areas in Katana tomorrow'>🏷කටානේ ප්‍රදේශ කිහිපයකට හෙට පැය 16ක ජල කප්පාදුවක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/water-cut-thumb.jpg' width='600' alt='16-hour water cut to several areas in Katana tomorrow'></p>

> කටාන ජල සම්පාදන ක්‍රමයේ, කටාන උතුර කලාපයේ ජල කුලුණු හා බෙදාහැරීම් පද්ධතියේ නඩත්තු කටයුත්තක් හේතුවෙන් පැය 16ක ජල කප්පාදුවක් සිදුකරන බව ජාතික ජල සම්පාදන හා ජලාපවහන මණ්ඩලය පවසනවා.

> ඒ අනුව හෙට (19) උදෑසන 8.00 සිට මධ්‍යම රාත්‍රී 12.00 දක්වා වූ පැය 16ක කාලය තුළ කටාන උතුර කලාපයේ ප්‍රදේශ කිහිපයක ජල සැපයුම අත්හිටුවන බවයි එම මණ්ඩලය සඳහන් කළේ.

> බම්බුකුලිය, මුරුතාන, කටාන උතුර, කටාන බටහිර, නැගෙනහිර කටාන, උඩංගාව, මානවේරිය, තෝප්පුව, බටහිර කළුවාරිප්පුව, ඉහළ කඳවල, පහළ කඳවල, වැලිහේන උතුර, වැලිහේන දකුණ, ආඩික්කණ්ඩිය, ඇත්ගාල, ඇත්ගාල දකුණ, මහ ඇත්ගාල සහ නැගෙනහිර කළුවාරිප්පුව යන ප්‍රදේශවලට මෙලෙස ජල සැපයුම අත්හිටුවීමට නියමිත බවයි දැක්වෙන්නේ.

>  



<h3 align='right'><a href='https://www.helakuru.lk/esana/p/108405/'>📅 2025-03-18 09:45:00</a></h3>
