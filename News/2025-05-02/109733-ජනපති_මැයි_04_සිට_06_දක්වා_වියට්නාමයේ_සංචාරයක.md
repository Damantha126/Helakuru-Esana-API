<p align='center'><b><h2 align='center' title='President to Undertake Official Visit to Vietnam from May 4 to 6'>🏷ජනපති මැයි 04 සිට 06 දක්වා වියට්නාමයේ සංචාරයක</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-airport.jpg' width='600' alt='President to Undertake Official Visit to Vietnam from May 4 to 6'></p>

> ජනාධිපති අනුර කුමාර දිසානායක මැයි 04 වැනිදා සිට 06 වැනිදා දක්වා වියට්නාමයේ රාජ්‍ය සංචාරයක නිරතවීමට නියමිතව තිබෙනවා.

> ඒ අනුව වියට්නාමයේ ජනාධිපති Luong Cuong ගේ ආරාධනයක් අනුව ජනාධිපති අනුර කුමාර දිසානායක මෙම සංචාරයට එක්වන බවයි විදේශ කටයුතු අමාත්‍යංශය සඳහන් කළේ.

> මෙම සංචාරයේදී ජනාධිපති දිසානායක වියට්නාමයේ ජනාධිපතිවරයා සහ අග්‍රාමාත්‍යවරයා සමඟ නිල සාකච්ඡා පැවැත්වීමට නියමිත අතර, එරට කොමියුනිස්ට් පක්ෂයේ ප්‍රධාන ලේකම් ඇතුළු ජ්‍යෙෂ්ඨ නියෝජිතයින් පිරිසක් හමුවිමට නියමිතව තිබෙනවා.

> එමෙන්ම හෝ චි මිං නගරයේ පැවැත්වෙන එක්සත් ජාතීන්ගේ වෙසක් දින උත්සවයේ ප්‍රධාන ආරාධිතයා ලෙසද ජනාධිපතිවරයා සහභාගී වීමට නියමිත අතර, එහිදී ජනාධිපතිවරයා විසින් ප්‍රධාන දේශනයක්ද පැවැත්වීමට නියමිත බවයි සඳහන් වන්නේ.

> වියට්නාම සමාජවාදී ජනරජය සමග රාජ්‍ය තාන්ත්‍රික සබඳතාවලට වසර 55 ක් සපිරෙන බැවින්, මෙම සංචාරයේදී දෙරට අතර ශක්තිමත් සබඳතා තවදුරටත් තහවුරු කර ගැනීමට අපේක්ෂා කරන බවයි එහි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/109733/'>📅 2025-05-02 11:55:00</a></h3>
