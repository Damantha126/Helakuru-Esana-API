<p align='center'><b><h2 align='center' title='If an incident of freshman bullying has occurred, conduct an impartial investigation - Sabaragamuwa Maha Students' Union'>🏷නවක වද සිදුවීමක් සිදුව ඇත්නම්, අපක්ෂපාතී පරීක්ෂණයක් කරන්න - සබරගමුව මහා ශිෂ්‍ය සංගමය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/sabaragamu-stubent.jpg' width='600' alt='If an incident of freshman bullying has occurred, conduct an impartial investigation - Sabaragamuwa Maha Students' Union'></p>

> සබරගමුව විශ්ව විද්‍යාලයේ සිසුවෙකු සියදිවි නසා ගැනීමේ සිදුවීම සම්බන්ධයෙන් එම විශ්ව විද්‍යාලයේ මහා ශිෂ්‍ය සංගමය නිවේදනයක් නිකුත් කර තිබෙනවා.

> ඒ අනුව ශ්‍රී ලංකා සබරගමුව විශ්ව විද්‍යාලයේ තාක්ෂණ පීඨයේ දෙවන වසරේ ඉගෙනුම ලැබූ චරිත් දිල්ෂාන්ගේ හදිසි අභාවය පිළිබඳව විශ්ව විද්‍යාලයීය මහා ශිෂ්‍ය සංගමය ඇතුළු සියලුම ශිෂ්‍යයින්ගේ බලවත් ශෝකය ප්‍රකාශ කරන බවයි එම නිවේදනයේ දැක්වෙන්නේ.

> එම සහෝදරයාගේ මරණයට සමගාමීව විශ්ව විද්‍යාලයීය ශිෂ්‍යයින් පිරිසකට නවක වද චෝදනා එල්ල වන බවද, එවැනි නවක වද සිදුවීමක් සිදු වී ඇත්නම් ඒ පිළිබඳව විනිවිද භාවයකින් හා අපක්ෂපාතීව පරීක්ෂණයක් කඩිනමින් සිදු කරන ලෙස ඉල්ලා සිටින බවද ඔවුන් සිය නිවේදනය මඟින් සඳහන් කර තිබෙනවා.

> ඒ සඳහා ශ්‍රී ලංකා සබරගමුව විශ්ව විද්‍යාලයේ මහා ශිෂ්‍ය සංගමය ලෙස උපරිම මැදිහත්වීම හා දායකත්වය ලබා දෙන බවද ඔවුන් සිය ලිපිය මඟින් අවධාරණය කරනවා.

> ශිෂ්ට සම්පන්න සමාජයක් තුළ නවක වදය නමැති පසුගාමී අදහස් ප්‍රතික්ෂේප වූ කාලයක, එවැනි අදහස් විශ්ව විද්‍යාලය තුළට ගෙන ඒම හෝ ඒ සම්බන්ධයෙන් අනුබල දීම හෝ එවැනි ක්‍රියා සිදුවීම සබරගමුව විශ්ව විද්‍යාලයේ මහා ශිෂ්‍ය සංගමය ලෙස තරයේ හෙළා දකින බවයි ඔවුන් වැඩිදුරටත් සඳහන් කරන්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/109755/'>📅 2025-05-02 16:05:00</a></h3>
