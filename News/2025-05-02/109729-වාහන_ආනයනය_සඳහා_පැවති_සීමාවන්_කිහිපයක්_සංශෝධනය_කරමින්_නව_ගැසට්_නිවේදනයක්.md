<p align='center'><b><h2 align='center' title='A new gazette notification amending several restrictions on vehicle importation'>🏷වාහන ආනයනය සඳහා පැවති සීමාවන් කිහිපයක් සංශෝධනය කරමින් නව ගැසට් නිවේදනයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/vehical-import-ship.jpg' width='600' alt='A new gazette notification amending several restrictions on vehicle importation'></p>

> වාහන ආනයනය සඳහා පැවති සීමාවන් කිහිපයක් සංශෝධනය කරමින් මුදල් අමාත්‍යංශය විසින් නව ගැසට් නිවේදනයක් නිකුත් කර තිබෙනවා.

> ඒ අනුව ආනයනය කර, නිෂ්කාශනය කිරීමට නොහැකි වී වරායේ තිබුණු මෝටර් රථ වර්ග කිහිපයක් නිදහස් කර ගැනීමට හැකි වන පරිදි මෙම සංශෝධනය සිදුකර ඇති බවයි ‍සඳහන් වෙන්නේ.

> මුදල්, ක්‍රමසම්පාදන සහ ආර්ථික සංවර්ධන අමාත්‍යවරයා ලෙස ජනාධිපති අනුර කුමාර දිසානායක විසින් අප්‍රේල් 29 වැනිදා සිට ක්‍රියාත්මක වන පරිදි මෙම ගැසට් නිවේදනය නිකුත් කර තිබෙනවා.

> මේ සම්බන්ධයෙන් අදහස් දක්වමින් ශ්‍රී ලංකා වාහන ආනයනකරුවන්ගේ සංගමයේ සභාපති ප්‍රසාත් මානගේ සඳහන් කළේ, දැනට මාස එකහමාරක් දෙකක් තිස්සේ නිෂ්කාශනය කර ගැනීමට නොහැකිවී තිබූ Hybrid Toyota Raize සහ Hybrid Nissan X-TRAIL රථ සහ එම තාක්ෂණය යටතේ එන අනෙකුත් වාහන මෙම නව ගැසට් නිවේදනය නිකුත් කිරීමත් සමග නිෂ්කාශනය කර ගැනීමට අවස්ථාව ලැබෙන බවයි.

> අදාළ ගැසට් නිවේදනය පහතින්. 

>  



<h3 align='right'><a href='https://www.helakuru.lk/esana/p/109729/'>📅 2025-05-02 10:40:00</a></h3>
