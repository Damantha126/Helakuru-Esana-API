<p align='center'><b><h2 align='center' title='Request from university lecturers to conduct an impartial investigation into the death of the Sabaragamuwa student'>🏷සබරගමුව සිසුවාගේ මරණය සම්බන්ධයෙන් අපක්ෂපාතී පරීක්ෂණයක් පවත්වන ලෙස විශ්ව විද්‍යාල ආචාර්යවරුන්ගෙන් ඉල්ලීමක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/sabaragamu-stubent.jpg' width='600' alt='Request from university lecturers to conduct an impartial investigation into the death of the Sabaragamuwa student'></p>

> සබරගමුව සරසවියේ තාක්ෂණ ඉංජිනේරු පීඨයේ දෙවැනි වසරේ ඉගෙනුම ලබමින් සිටි සිසුවෙකු සියදිවි නසා ගැනීමේ සිදුවීම සම්බන්ධයෙන් අපක්ෂපාතී පරීක්ෂණයක් පවත්වන ලෙස විශ්ව විද්‍යාලයීය ආචාර්‍යය සමිති සම්මේලනය ඉල්ලා සිටිනවා.

> ඒ අනුව, මෙම සිදුවීම සම්බන්ධයෙන් සිය සම්මේලනය බලවත් කම්පනයකට ලක්ව සිටින බවයි නිවේදනයක් නිකුත් කරමින් විශ්ව විද්‍යාලයීය ආචාර්‍යය සමිති සම්මේලනය සඳහන් කරන්නේ.

> මෙම ඛේදජනක සිදුවීම නවක වද ක්‍රියාවලියකට සම්බන්ධ බවට චෝදනා මතුවෙමින් ඇති බවත්, එම චෝදනා තහවුරු වුවහොත් එය ශ්‍රී ලංකාවේ උසස් අධ්‍යාපන ක්ෂේත්‍රය තුළ පවතින නවක වධ ක්‍රියාවලියට සම්බන්ධ සංස්කෘතියේ භයානක හා දිගුකාලීන අනතුරක් බවද ඔවුන් පෙන්වා දී තිබෙනවා.

> විශ්ව විද්‍යාලයීය ආචාර්‍යය සමිති සම්මේලනය මෙම සිසුවාට සාධාරණයක් ඉටු වන තුරු අවධානයෙන් සිටින බවයි ඔවුන් සිය නිවේදනය මඟින් වැඩිදුරටත් සඳහන් කරන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/109741/'>📅 2025-05-02 13:05:00</a></h3>
