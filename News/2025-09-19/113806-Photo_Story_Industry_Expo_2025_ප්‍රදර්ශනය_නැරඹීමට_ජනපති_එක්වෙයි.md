<p align='center'><b><h2 align='center' title='Photo Story: President joins Industry Expo 2025 exhibition'>🏷Photo Story: Industry Expo 2025 ප්‍රදර්ශනය නැරඹීමට ජනපති එක්වෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-expo.jpg' width='600' alt='Photo Story: President joins Industry Expo 2025 exhibition'></p>

> කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ පරිශ්‍රයේ පැවැත්වෙන Industry Expo 2025 ප්‍රදර්ශනය නැරඹීමට ජනාධිපති අනුර කුමාර දිසානායක අද (19) පෙරවරුවේ එක්වී තිබෙනවා.

> ප්‍රදර්ශන කුටි නැරඹූ ජනාධිපතිවරයා එම ව්‍යවසායකයින් සහ කර්මාන්තකරුවන් සමඟ අදහස් හුවමාරු කරගත් බවයි ජනාධිපති මාධ්‍ය අංශය සඳහන් කළේ.

> අපනයන කේන්ද්‍රීය නිෂ්පාදන ආර්ථිකයක් කරා රට මෙහෙය වීම අරමුණ කර ගනිමින්, සමස්ත කර්මාන්ත ක්ෂේත්‍රය නියෝජනය වන පරිදි, කර්මාන්ත සහ ව්‍යවසායකත්ව සංවර්ධන අමාත්‍යාංශය සහ ඒ යටතේ ඇති ලංකා කාර්මික සංවර්ධන මණ්ඩලය විසින් සංවිධානය කරන Industry Expo 2025 ප්‍රදර්ශනය සැප්තැම්බර් 18 සිට 21 දක්වා බණ්ඩාරණායක අනුස්මරණ ජාත්‍යන්තර සම්මන්ත්‍රණ පරිශ්‍රයේ දී පැවැත්වෙනවා.

> කර්මාන්ත සංවර්ධනයේදී රටක් ලෙස මුහුණ දෙන ගැටළු සහ අභියෝග රැසකට විසඳුම් සෙවීම මෙම ප්‍රදර්ශනයේ ප්‍රමුඛතම අරමුණ වන අතර, එමඟින්  රටේ ජාතික නිෂ්පාදිතය ප්‍රවර්ධනයට උර දෙන දැවැන්තයින් ජාතික මට්ටමින් හඳුන්වා දීම, ජනතාව මෙන්ම වගකිව යුතු පාර්ශ්ව ඉදිරියේ ඔවුන් විසින් රටේ සංවර්ධනයට දක්වන දායකත්වය ඇගයීමට ලක් කිරීම මෙන්ම ජනතාව තුළ ව්‍යවසායක ප්‍රජාව පිළිබඳ සුබවාදී ආකල්ප ඇති කිරීම ද අපේක්ෂා කරන බවයි වැඩිදුරටත් සඳහන් වෙන්නේ.

>  



<h3 align='right'><a href='https://www.helakuru.lk/esana/p/113806/'>📅 2025-09-19 17:20:00</a></h3>
