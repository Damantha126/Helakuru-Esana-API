<p align='center'><b><h2 align='center' title='Through digitalization, we can move in parallel with advanced nations - President'>🏷ඩිජිටල්කරණය තුළින් අපට දියුණු රාජ්‍යයන් සමඟ සමාන්තරව ගමන් කළ හැකියි - ජනපති</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-cyui.jpg' width='600' alt='Through digitalization, we can move in parallel with advanced nations - President'></p>

> රට ආර්ථික වශයෙන් ඉදිරියට ගෙන යාමට නම්, සියලු ක්ෂේත්‍රවල කාර්යක්ෂමතාව සහ විනිවිදභාවය තහවුරු කළ යුතු බව ජනාධිපති අනුර කුමාර දිසානායක පවසනවා.

> වත්මන් රජයේ ඩිජිටල්කරණ වැඩපිළිවෙළ ශ්‍රී ලංකාව ආර්ථික මෙන්ම සමාජයීය වශයෙන් නව තලයකට ඔසවා තැබෙන වැඩපිළිවෙළක් බවයි ජාතික සයිබර් ආරක්ෂණ මූලෝපාය (2025- 2029) හඳුන්වාදීම සහ ජාතික සයිබර් ආරක්ෂණ මෙහෙයුම් මධ්‍යස්ථානය (NCSOC) විවෘත කිරීමේ අවස්ථාවට අද (19) පෙරවරුවේ එක්වෙමින් ජනාධිපතිවරයා සඳහන් කළේ.

> තාක්ෂණය සහ විද්‍යාව අත්පත් කරගන්නා ජයග්‍රහණ වේගයෙන් උකහා ගැනීමට සමත් රාජ්‍යයන් ඉතා ඉක්මනින් දියුණුවේ හිණි පෙත්තටම ගමන් කරන බවද එහිදී ජනාධිපතිවරයා ප්‍රකාශ කළා.

> මෙම ජාතික සයිබර් ආරක්ෂණ පද්ධතිය අපේ රටේ ජාතික ආරක්ෂාවටත්, ජාතික ආර්ථිකයටත්, පුරවැසියන්ගේ ජීවන රටාව පිළිබඳ ආරක්ෂණයේදීත් ඉතා වැදගත් කාර්යයක් ඉටු කරනු ඇති බවයි ජනාධිපතිවරයා වැඩිදුරටත් සඳහන් කර සිටියේ.

>  



<h3 align='right'><a href='https://www.helakuru.lk/esana/p/113803/'>📅 2025-09-19 18:55:00</a></h3>
