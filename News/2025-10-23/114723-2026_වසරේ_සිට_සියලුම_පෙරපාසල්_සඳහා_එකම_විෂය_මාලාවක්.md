<p align='center'><b><h2 align='center' title='Single curriculum for all preschools from 2026'>🏷2026 වසරේ සිට සියලුම පෙරපාසල් සඳහා එකම විෂය මාලාවක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/harini-parliment-jnm.jpg' width='600' alt='Single curriculum for all preschools from 2026'></p>

> 2026 වසරේ සිට දිවයින පුරා සියලුම පෙරපාසල් සඳහා එකම විෂය මාලාවක් ක්‍රියාත්මක කරන බව අග්‍රාමාත්‍ය ආචාර්ය හරිනි අමරසූරිය පවසනවා.

> අගමැතිනියගේ ප්‍රධානත්වයෙන් අධ්‍යාපන ප්‍රතිසංස්කරණ පිළිබඳ පාර්ලිමේන්තු අනු කමිටුව ඊයේ (22) පාර්ලිමේන්තුවේදී රැස්වූ අවස්ථාවේදී මේ බව සඳහන් කර තිබෙනවා.

> පූර්ව ළමාවිය විෂය මාලා රාමුව මේ වන විට සම්පූර්ණ කර අවසන් වී ඇති අතර, 19,000 කට ආසන්න පෙරපාසල් ගුරුවරුන් පුහුණු කිරීමේ නිලධාරීන්ගේ පුහුණු වැඩසටහන 2025 නොවැම්බර් මස 25 වැනි දින ආරම්භ කිරීමට නියමිතව තිබෙනවා.

> එහිදී, සෑම පළාතකම ගුරු පුහුණුවීම් සිදු කරන අතර, එමඟින් නව විෂයමාලා රාමුවකට අනුව ඉගැන්වීම් ක්‍රියාවලිය ක්‍රියාත්මක කරනු ඇති බවයි අග්‍රාමාත්‍යවරිය වැඩිදුරටත් ප්‍රකාශ කළේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/114723/'>📅 2025-10-23 11:45:00</a></h3>
