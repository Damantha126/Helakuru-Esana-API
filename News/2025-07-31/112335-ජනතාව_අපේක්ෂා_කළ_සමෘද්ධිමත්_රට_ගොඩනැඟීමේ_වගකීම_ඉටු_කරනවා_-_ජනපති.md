<p align='center'><b><h2 align='center' title='We are fulfilling the responsibility of building the prosperous country that the people have been hoping for - President'>🏷ජනතාව අපේක්ෂා කළ සමෘද්ධිමත් රට ගොඩනැඟීමේ වගකීම ඉටු කරනවා - ජනපති</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-male-po.jpg' width='600' alt='We are fulfilling the responsibility of building the prosperous country that the people have been hoping for - President'></p>

> සියලු ශ්‍රී ලාංකික ජනතාව ආණ්ඩුව කෙරෙහි තැබූ විශ්වාසය ඒ අයුරින්ම සුරකිමින්, ඔවුන් අපේක්ෂා කළ සමෘද්ධිමත් රට ගොඩනැඟීමේ වගකීම ඉටු කරන බව ජනාධිපති අනුර කුමාර දිසානායක පවසනවා.

> ඒ අනුව පසුගිය ජනාධිපතිවණයේදී ලැබූ ජනවරමේ ප්‍රමුඛ අපේක්ෂා වූ නව දේශපාලන සංස්කෘතියක් ඇති කිරීමට සහ ආර්ථිකය නඟා සිටුවීමට රජය ප්‍රමුඛත්වය දී ඇති බවයි ඊයේ (30) පස්වරුවේ මාලදිවයින් ජාතික විශ්ව විද්‍යාලයීය (MNU) ශ්‍රවණාගාරයේදී මාලදිවයිනේ වෙසෙන ශ්‍රී ලාංකික ප්‍රජාව සමඟ හමුවකට එක්වෙමින් ජනාධිපතිවරයා සඳහන් කළේ.

> දූෂිත දේශපාලන ක්‍රමය වෙනුවට, නව දේශපාලන සංස්කෘතියක් රට තුළ නිර්මාණය කර ඇති බවද, එක තැන නතර වී තිබූ ආර්ථිකයට නැවත පණ පෙවීමට වත්මන් ආණ්ඩුව කටයුතු කර ඇති බවද, එසේම මේ වන විට සෑම දෙනාටම එක හා සමානව ක්‍රියාත්මක වන නීතියක් රට තුළ සක්‍රීය කර තිබෙන බවද ජනාධිපතිවරයා සඳහන් කළා.

> වත්මන් පරම්පරාව අත්විඳින දුෂ්කරතා මතු පරපුරට උරුම නොකර, ඔවුන්ට වඩා යහපත් රටක් ගොඩ නඟා දෙමින් බලාපොරොත්තු සහ අපේක්ෂාවන් සහිත අනාගත පරපුරක් නිර්මාණය කිරීමට එක්ව වැඩකරමු යැයි මෙහිදී ජනාධිපතිවරයා සියලුදෙනාට ඇරියුම් කර තිබෙනවා.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/112335/'>📅 2025-07-31 17:20:00</a></h3>
