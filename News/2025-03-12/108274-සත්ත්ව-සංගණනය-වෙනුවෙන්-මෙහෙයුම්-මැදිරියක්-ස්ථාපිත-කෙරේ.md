<p align='center'><b><h2 align='center' title='An operations room will be established for the upcoming animal census'>🏷සත්ත්ව සංගණනය වෙනුවෙන් මෙහෙයුම් මැදිරියක් ස්ථාපිත කෙරේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/rilava-nn-archived.jpg' width='600' alt='An operations room will be established for the upcoming animal census'></p>

> බෝග වගාවන්ට හානි කරන වන සත්ත්ව සංගණනය වෙනුවෙන් කෘෂිකර්ම අමාත්‍යාංශ පරිශ්‍රයේ මෙහෙයුම් මැදිරියක් ස්ථාපිත කර තිබෙනවා.

> සත්ත්ව සංගණනයේදී යම් ගැටළුවක් පැන නැගුණහොත් ඒ පිළිබඳව විමසීම් සිදු කිරීම සඳහා 15 වැනි දින දක්වා මෙම මෙහෙයුම් මැදිරිය ක්‍රියාත්මක බවයි කෘෂිකර්ම අමාත්‍යංශය සඳහන් කළේ.

> ඒ අනුව, 011-2034336 දුරකථන අංකයෙන් ඒ පිළිබඳව විමසීම් සිදු කළ හැකි බවයි පැවසෙන්නේ.

> මාර්තු මස 15 වැනිදා පෙරවරු 8.00 සිට 8.05 දක්වා කාලයේ දිවයින පුරා පැවැත්වීමට නියමිත මෙම සංගණනයට අදාල පත්‍රිකා බෙදා හැරීමේ කටයුතු ද මේ වනවිට සිදුවෙමින් පවතින බව කෘෂිකර්ම අමාත්‍යංශය වැඩිදුරටත් ප්‍රකාශ කර සිටියා.

> මෙම සංගණනය සඳහා මහජනතාවගේ සහයෝගය ලබාදෙන ලෙසයි කෘෂිකර්ම අමාත්‍යාංශය ඉල්ලා සිටින්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/108274/'>📅 2025-03-12 11:45:00</a></h3>
