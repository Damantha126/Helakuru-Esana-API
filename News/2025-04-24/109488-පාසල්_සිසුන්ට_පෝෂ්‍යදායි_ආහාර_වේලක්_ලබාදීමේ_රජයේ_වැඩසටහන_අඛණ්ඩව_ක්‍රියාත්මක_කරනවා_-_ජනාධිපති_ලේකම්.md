<p align='center'><b><h2 align='center' title='The government's program to provide nutritious meals to school students will continue to be implemented - Secretary to the President'>🏷පාසල් සිසුන්ට පෝෂ්‍යදායි ආහාර වේලක් ලබාදීමේ රජයේ වැඩසටහන අඛණ්ඩව ක්‍රියාත්මක කරනවා - ජනාධිපති ලේකම්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/nandana-kuma-yu.jpg' width='600' alt='The government's program to provide nutritious meals to school students will continue to be implemented - Secretary to the President'></p>

> ලෝක ආහාර වැඩසටහනෙහි ආධාර මත ක්‍රියාත්මක පෝෂ්‍යදායි ආහාර වේලක් ලබා දීමේ වැඩසටහන, මේ වන විටත් ක්‍රියාත්මක ආකාරයෙන්ම අඛණ්ඩව ක්‍රියාත්මක කිරීමට ප්‍රතිපත්තිමය තීන්දුවක් රජය විසින් ගෙන ඇති බව ජනාධිපති ලේකම් ආචාර්ය නන්දික සනත් කුමානායක පවසනවා.

> මෙම වැඩසටහනට සම්බන්ධ සියලුම අමාත්‍යාංශ, රාජ්‍ය ආයතන සහ ලෝක ආහාර වැඩසටහන, බිල් සහ මිලින්ඩා ගේට් පදනම හා පාත් පයින්ඩර් ආයතන නියෝජිතයන් ඇතුළු සියලුම පාර්ශවකරුවන් සමඟ ඊයේ (23) ජනාධිපති ලේකම් කාර්යාලයේ දී පැවති සාකච්ඡාවක දී ඔහු මෙම අදහස් පළ කළා.

> හඳුනාගත් අඩු පෝෂණ මට්ටමේ දරුවන් සිටින දිස්ත්‍රික්කවල ප්‍රාථමික අංශයේ දරුවන් වෙනුවෙන් ක්‍රියාත්මක කරන පාසල් දිවා ආහාරය ලබා දීමේ රජයේ වැඩසටහනට සමගාමීව, පාසල් දරුවන් අතර යකඩ ඌණතාවය අවම කිරීම ඉලක්ක කර ගනිමින් මෙම වැඩසටහන ක්‍රියාත්මක කරනු ලබනවා. 

> පාසල් දිවා ආහාරය ලබාදීමේ වැඩසටහන සඳහා රජය විසින් මේ වසරට වෙන් කර ඇති ප්‍රතිපාදන ප්‍රමාණය රුපියල් බිලියන 32 ක් බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/109488/'>📅 2025-04-24 10:30:00</a></h3>
