<p align='center'><b><h2 align='center' title='A group of World Bank representatives meet with the President'>🏷ලෝක බැංකු නියෝජිතයන් පිරිසක් ජනපති හමුවෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-world-bank.jpg' width='600' alt='A group of World Bank representatives meet with the President'></p>

> මෙරටට පැමිණ සිටින ලෝක බැංකු සමූහයේ දකුණු ආසියානු කලාපයේ උප සභාපති Johannes Zutt ඇතුළු ලෝක බැංකු නියෝජිත කණ්ඩායම ඊයේ (15) පස්වරුවේ ජනාධිපති කාර්යාලයේදී ජනාධිපති අනුර කුමාර දිසානායක හමු වී තිබෙනවා.

> දූෂණයෙන් තොර ශ්‍රී ලංකාවේ වත්මන් වැඩපිළිවෙළ පිළිබඳ ලෝක ප්‍රජාව දැනුවත් කිරීමට කටයුතු කරන ලෙසත්, එමඟින් ශ්‍රී ලංකාවට නව ආයෝජන ආකර්ෂණය කර ගැනීමට හැකියාව ලැබෙන බවත් එහිදී ජනාධිපති අනුර කුමාර දිසානායක ලෝක බැංකු නියෝජිතයින් හමුවේ ප්‍රකාශ කර තිබෙනවා.

> ශ්‍රී ලංකාවේ වත්මන් ආර්ථික වැඩ පිළිවෙළ පිළිබඳ ලෝක බැංකු නියෝජිතයින් සිය ප්‍රසාදය පළ කළ අතර, ආර්ථික වර්ධනය සහ රැකියා උත්පාදනය පිළිබඳ වැඩි අවධානයක් යොමු කරන ලෙස ද යෝජනා කර තිබෙනවා.

> එසේම ශ්‍රී ලංකා රජය විසින් ලෝක බැංකුව වෙත ඉදිරිපත් කරන ලද වැඩපිළිවෙළ සඳහා ආධාර අනුමත කිරීම සිදු කර තිබෙන බව ප්‍රකාශ කර ඇති බවයි වාර්තා වෙන්නේ.

> ශ්‍රී ලංකාවේ ඉදිරි සංවර්ධන අරමුණු ජය ගැනීමට ලෝක බැංකු සමූහයේ සහාය ලබා දිය හැක්කේ කෙසේද යන්න පිළිබඳව මෙහිදී පුළුල් ලෙස සාකච්ඡා කෙරුණු බවයි වැඩිදුරටත් සඳහන් වෙන්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/113671/'>📅 2025-09-16 12:10:00</a></h3>
