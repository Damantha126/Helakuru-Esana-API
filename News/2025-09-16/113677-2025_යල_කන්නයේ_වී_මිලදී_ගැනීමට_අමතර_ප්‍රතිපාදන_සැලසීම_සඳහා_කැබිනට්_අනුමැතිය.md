<p align='center'><b><h2 align='center' title='Cabinet approval to provide additional provisions to purchase paddy for the 2025 Yala season'>🏷2025 යල කන්නයේ වී මිලදී ගැනීමට අමතර ප්‍රතිපාදන සැලසීම සඳහා කැබිනට් අනුමැතිය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/wee.jpg' width='600' alt='Cabinet approval to provide additional provisions to purchase paddy for the 2025 Yala season'></p>

> 2025 වර්ෂයේ වී මිලදී ගැනීමේ වැඩසටහන සඳහා අමතර ප්‍රතිපාදන සැලසීමට කැබිනට් අනුමැතිය හිමිවී තිබෙනවා.

> මේ වන විට ඉන් රුපියල් මිලියන 5,288ක් වැය කරමින් වී අලෙවි මණ්ඩලය විසින් දිස්ත්‍රික්ක 16 ක වී මෙට්‍රික් ටොන් 43,891 ක ප්‍රමාණයක් මිලදී ගෙන අවසන් බවයි අදාළ කැබිනට් තීරණයේ දැක්වෙන්නේ.

> දැනට අස්වනු නෙළමින් පවතින පොළොන්නරුව, අනුරාධපුරය සහ ත්‍රිකුණාමලය යන කලාපවලින් යල කන්නයේ ඉදිරි කාලසීමාව තුළ වී අස්වනු මිලදී ගැනීම සඳහා වී අලෙවි මණ්ඩලය විසින් සැලසුම් සකස් කර තිබෙන බවද එහි සඳහන්.

> ඒ අනුව, රජයේ සහතික මිල ගණන් යටතේ, තවදුරටත් 2025 යල කන්නය තුළ ගොවීන්ගෙන් වී මිලදී ගැනීමේ වැඩසටහන ක්‍රියාත්මක වන අතර, ඒ සඳහා අවශ්‍ය අමතර ප්‍රතිපාදන සලසා ගැනීම පිණිස කෘෂිකර්ම, පශු සම්පත්, ඉඩම් හා වාරිමාර්ග අමාත්‍යවරයා ඉදිරිපත් කළ යෝජනාව අමාත්‍ය මණ්ඩලය විසින් අනුමත කර තිබෙනවා.

> අදාළ කැබිනට් තීරණය පහතින්.

>  



<h3 align='right'><a href='https://www.helakuru.lk/esana/p/113677/'>📅 2025-09-16 15:20:00</a></h3>
