<p align='center'><b><h2 align='center' title='Compensation for Sevanagala sugarcane farmers whose crops were damaged'>🏷වගා හානි වූ සෙවනගල උක් ගොවීන්ට වන්දි මුදලක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/uk-i.jpg' width='600' alt='Compensation for Sevanagala sugarcane farmers whose crops were damaged'></p>

> සෙවනගල සීනි කර්මාන්තශාලාවේ උක් වගාවන්ට ගිනි තැබීම හේතුවෙන් වගා හානි සිදුවූ ගොවීන් සඳහා වන්දි මුදල් ලබා දීමට අමාත්‍ය මණ්ඩලයේ අනුමැතිය හිමි වී තිබෙනවා.

> සීමාසහිත ලංකා සීනි (පුද්ගලික) සමාගමට අයත් සෙවනගල සීනි කර්මාන්තශාලාවේ උක් වගාවන්ට යම් පිරිසක් විසින් 2025 අගෝස්තු 16, 20, 21, 22, 24 සහ සැප්තැම්බර් 04 හා 05 යන දිනවල ගිනි තැබීම් සිදු කර තිබුණා.

> ඒ හේතුවෙන්, ගොවීන් 235 දෙනෙකුට අයත්, උක් මෙට්‍රික් ටොන් 19,000ක් පමණ හානියට පත්ව ඇති බවට ඇස්තමේන්තු කර තිබෙනවා.

> ගිනි තැබීමෙන් විනාශ වී ඇති නිශ්චිත උක් ප්‍රමාණයන් සහ වගා හානි සිදු වී ඇති ගොවීන් පිළිබඳ තොරතුරු ලබා ගැනීම සඳහා උක් පර්යේෂණ ආයතනයේ සහ සීමාසහිත ලංකා සීනි (පුද්ගලික) සමාගමේ නිලධාරීන්ගෙන් සමන්විත කමිටුවක් පත් කිරීමටත්, විනාශ වූ උක් මෙට්‍රික් ටොන් එකක් සඳහා රුපියල් 7,000 ක් බැගින් වන්දි මුදලක් එම ගොවීන් වෙත ලබා දීමටත් මුදල්, ක්‍රම සම්පාදන සහ ආර්ථික සංවර්ධන අමාත්‍ය වශයෙන් ජනාධිපති සහ කර්මාන්ත හා ව්‍යවසායකත්ව සංවර්ධන අමාත්‍ය විසින් ඉදිරිපත් කළ ඒකාබද්ධ යෝජනාව අමාත්‍ය මණ්ඩලය විසින් අනුමත කර තිබෙනවා.

> අදාළ කැබිනට් තීරණය පහතින්.

>  



<h3 align='right'><a href='https://www.helakuru.lk/esana/p/113680/'>📅 2025-09-16 16:40:00</a></h3>
