<p align='center'><b><h2 align='center' title='A feasibility study to reduce traffic congestion at the Lotus Roundabout in Colombo'>🏷කොළඹ ලෝටස් වටරවුම ප්‍රදේශයේ මාර්ග තදබදය අවම කිරීමට ශක්‍යතා අධ්‍යයනයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/traffic-1-archived.jpg' width='600' alt='A feasibility study to reduce traffic congestion at the Lotus Roundabout in Colombo'></p>

> කොළඹ ලෝටස් හරස් පිවිසුම් සහ අවට ප්‍රදේශවල මාර්ග තදබදය අවම කිරීම සඳහා ශක්‍යතා අධ්‍යයනයක් සිදු කිරීමට කැබිනට් අනුමැතිය හිමි වී තිබෙනවා.

> ලෝටස් වටරවුම ආශ්‍රිත ප්‍රදේශය විශේෂයෙන්ම කාර්යබහුල වේලාවන්හිදී අධික රථවාහන තදබදයක් ඇති වන ස්ථානයක් බවට නිරීක්ෂණය වී ඇති බවයි අදාළ කැබිනට් තීරණයේ සඳහන් වන්නේ.

> මෙම තත්ත්වය සැලකිල්ලට ගනිමින්, වරාය පිවිසුම් ගුවන් මාර්ගයේ බෑවුම් සහ සමුද්‍රාසන්න මාර්ගයේ දීර්ඝ කිරීම් ඇතුළුව, යා කෙරෙන ප්‍රධාන කොරිඩෝ සමඟ සබඳතා වැඩි දියුණු කිරීම සහ ලෝටස් වටරවුම ප්‍රදේශයේ රථවාහන තදබදය අවම කිරීම සඳහා තිරසාර විසඳුම් සැකසීම පිණිස, අනුමත ප්‍රසම්පාදන ක්‍රමවේදය අනුගමනය කරමින් උපදේශන සේවා ආයතනයක් තෝරා ගැනීම සඳහා ප්‍රවාහන, මහාමාර්ග, වරාය සහ සිවිල් ගුවන් සේවා අමාත්‍යවරයා ඉදිරිපත් කළ යෝජනාවට කැබිනට් අනුමැතිය හිමි වී ඇති බවයි වැඩිදුරටත් සඳහන් වන්නේ.

> අදාළ කැබිනට් තීරණය පහතින්.

>  



<h3 align='right'><a href='https://www.helakuru.lk/esana/p/113679/'>📅 2025-09-16 15:00:00</a></h3>
