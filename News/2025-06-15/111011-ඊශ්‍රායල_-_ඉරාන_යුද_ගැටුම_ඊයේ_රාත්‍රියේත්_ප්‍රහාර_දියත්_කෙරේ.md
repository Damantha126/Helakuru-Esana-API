<p align='center'><b><h2 align='center' title='Israel-Iran war conflict: Attacks continued last night'>🏷ඊශ්‍රායල - ඉරාන යුද ගැටුම : ඊයේ රාත්‍රියේත් ප්‍රහාර දියත් කෙරේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/teheran-io.jpg' width='600' alt='Israel-Iran war conflict: Attacks continued last night'></p>

> ඊශ්‍රායලය විසින් ඉරානයේ ටෙහෙරාන් අගනුවර ඇතුළු ස්ථාන කිහිපයක් වෙත ගුවන් ප්‍රහාර මාලාවක් එල්ල කිරීමත් සමඟ දෙරට අතර මේ වන විට මතභේදාත්මක තත්ත්වයක් ඇතිවී තිබෙනවා.

> <span style='color:#e64c4c'><em><strong>එහි නවතම තත්ත්වය : 8.00 AM</strong></em></span>

> * ඊශ්‍රායලය හා ඉරානය රාත්‍රිය පුරා එකිනෙකාට ප්‍රහාර එල්ල කරගෙන තිබෙනවා.

> * ඊශ්‍රායල ආරක්ෂක හමුදා (IDF) සඳහන් කරන්නේ, ඉරානයේ ටෙහෙරාන් නගරය ඉලක්ක කර ගනිමින් ප්‍රහාර දියත් කළ බවත් ආරක්ෂක අමාත්‍යාංශය ඇතුළුව ඉරානයේ න්‍යෂ්ටික වැඩසටහනට සම්බන්ධ ගොඩනැගිලි ඉලක්ක කර ගත් බවයි.

> * මේ අතර රාත්‍රියේ ඉරානයෙන් එල්ල කරන ලද මිසයිල ප්‍රහාරයෙන් පසු ඊශ්‍රායලයේ හයිෆා තෙල් පිරිපහදුව අසල ගින්නක් හටගෙන තිබෙන බව විදෙස් මාධ්‍ය වාර්තා කරනවා.

> * ඊයේ රාත්‍රීයේ ඊශ්‍රායලයට එල්ල වූ ප්‍රහාරවලින් 6 ක් මියගොස් තවත් පිරිසක් තුවාල ලබා තිබෙන අතර මධ්‍යම සහ උතුරු ඊශ්‍රායලයේ සමහර ප්‍රදේශවලින් පිපිරීම් හඬවල් වාර්තාවී තිබෙනවා.

> * ඉරානය ඊශ්‍රායලයට තවත් ප්‍රහාර වටයක් එල්ල කර ඇති අතර, එරට රාජ්‍ය රූපවාහිනිය පවසන්නේ පුළුල් ඩ්‍රෝන ප්‍රහාරයක් දියත් කළ බවයි.

> * ඊශ්‍රායල ප්‍රහාරවලින් ටෙහෙරානයේ ෂහ්රාන් තෙල් ගබඩාව සහ ඉන්ධන ටැංකියක් ඉලක්ක කරගත් බව ඉරානය චෝදනා කරන අතර එම ප්‍රහාර මැඩ පැවැත්වූ බවයි ඔවුන් සඳහන් කරන්නේ.

> * ඊශ්‍රායල ප්‍රහාර දිගටම පැවතුනහොත් තම ප්‍රහාර තවදුරටත් තීව්‍ර කරන බව ඉරානය පවසනවා.

> * ප්‍රහාරවලින් ඉරානයේ මේ වන විට පුද්ගලයින් 78 ක් මියගොස් තිබෙනවා.

>  



<h3 align='right'><a href='https://www.helakuru.lk/esana/p/111011/'>📅 2025-06-15 10:05:00</a></h3>
