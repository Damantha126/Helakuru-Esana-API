<p align='center'><b><h2 align='center' title='Warning issued regarding strong winds for the next 24 hours'>🏷ඉදිරි පැය 24 තු​ළ තද සුළං පිළිබඳ​ව අවවාදාත්මක නිවේදනයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/extreme-weather-new.jpg' width='600' alt='Warning issued regarding strong winds for the next 24 hours'></p>

> පවතින අයහපත් කාලගුණයත් සමඟ ඉදිරි පැය 24 තුළදී ඇතිවිය හැකි තද සුළං සම්බන්ධයෙන් කාලගුණ දෙපාර්තමේන්තුව අනතුරු ඇඟවීමක් නිකුත් කර තිබෙනවා.

> මේ වන විට පවතින සක්‍රීය නිරිතදිග මෝසම් තත්ත්වය හේතුවෙන් බස්නාහිර, සබරගමුව, මධ්‍යම, දකුණ, උතුරු, උතුරු-මැද සහ වයඹ පළාත්වලත්, ත්‍රීකුණාමලයදිස්ත්‍රික්කයේත් විටින් විට හමන පැ.කි.මී. (50-55) ක පමණ තද සුළං ඇතිවිය හැකි බවයි එම දෙපාර්තමේන්තුව සඳහන් කළේ.

> දිවයිනේ සෙසු ප්‍රදේශවල විටින් විට හමන පැයට කිලෝමීටර 30-40 ක පමණ තරමක තද සුළං ඇතිවිය හැකි බවද කාලගුණ දෙපාර්තමේන්තුව වැඩිදුරටත් සඳහන් කර සිටිනවා.

> මේ සම්බන්ධයෙන් නිකුත් කළ නිවේදනය පහතින්. 



<h3 align='right'><a href='https://www.helakuru.lk/esana/p/110594/'>📅 2025-05-31 11:10:47</a></h3>
