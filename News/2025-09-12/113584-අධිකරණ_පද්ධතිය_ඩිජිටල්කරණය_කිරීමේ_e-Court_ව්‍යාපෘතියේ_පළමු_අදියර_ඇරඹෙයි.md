<p align='center'><b><h2 align='center' title='The first phase of the e-Court project to digitize the judicial system begins'>🏷අධිකරණ පද්ධතිය ඩිජිටල්කරණය කිරීමේ e-Court ව්‍යාපෘතියේ පළමු අදියර ඇරඹෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/ecourt.jpg' width='600' alt='The first phase of the e-Court project to digitize the judicial system begins'></p>

> අධිකරණ පද්ධතිය ඩිජිටල්කරණය කිරීමේ වැඩසටහනේ පළමු පියවර ලෙස ශ්‍රේෂ්ඨාධිකරණය ඩිජිටල්කරණය කිරීමේ කටයුතු ආරම්භ කර තිබෙනවා.

> ඒ අනුව, අද (12) e-Court ව්‍යාපෘතියේ පළමු අදියර වශයෙන් ශ්‍රේෂ්ඨාධිකරණ නඩු කළමනාකරණ පද්ධතිය දියත් කිරීම සහ නවීකරණය කරන ලද ශ්‍රේෂ්ඨාධිකරණ වෙබ් අඩවිය විවෘත කිරීම අග්‍රවිනිශ්චයකාර ප්‍රීති පද්මන් සුරසේනගේ ප්‍රධානත්වයෙන් පවත්වා තිබෙනවා.

> අධිකරණ සේවාවල කාර්යක්ෂමතාව ඉහළ නංවා, මහජනතාවට ඵලදායී අධිකරණ සේවාවක් ලබා දීමේ අරමුණින් මෙය ක්‍රියාත්මක වන බවයි අධිකරණ අමාත්‍යාංශය සඳහන් කළේ.

> අධිකරණ කාර්යාල තුළ සිදුවන දූෂණ සහ අක්‍රමිකතා අවම කිරීම, අධිකරණ පිළිබඳ මහජන විශ්වාසය වර්ධනය කිරීම, සහ අධිකරණයට පැමිණෙන ජනතාවට සහ නීතිඥවරුන්ට කඩිනමින් සේවා ලබා ගැනීමේ පහසුව ලබාදීම මෙම ඩිජිටල්කරණ වැඩසටහනේ අරමුණු වනවා.

> පළමු පියවර වශයෙන් ශ්‍රේෂ්ඨාධිකරණයේ කටයුතු ඩිජිටල්කරණය කිරීමට නියමිත අතර, ඉන්පසුව අභියාචනාධිකරණය, මහාධිකරණ, දිසා සහ මහේස්ත්‍රාත් අධිකරණ ඇතුළු සෙසු අධිකරණවල කටයුතු ද ඩිජිටල්කරණය කිරීමට නියමිතයි.



<h3 align='right'><a href='https://www.helakuru.lk/esana/p/113584/'>📅 2025-09-12 21:40:00</a></h3>
