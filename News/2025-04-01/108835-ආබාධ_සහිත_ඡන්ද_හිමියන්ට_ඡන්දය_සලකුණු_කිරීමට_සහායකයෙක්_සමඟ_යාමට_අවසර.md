<p align='center'><b><h2 align='center' title='Voters with disabilities allowed to be accompanied by an assistant to mark their ballots'>🏷ආබාධ සහිත ඡන්ද හිමියන්ට ඡන්දය සලකුණු කිරීමට සහායකයෙක් සමඟ යාමට අවසර</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/local-government-election-2025.jpg' width='600' alt='Voters with disabilities allowed to be accompanied by an assistant to mark their ballots'></p>

> පූර්ණ හෝ අර්ධ දෘෂ්‍යාබාධිත තත්ත්වයකට හෝ යම් ශාරීරික අශක්නුතාවකට පත් ඡන්ද හිමියකුට ඡන්ද විමසීම්වලදී  ඡන්ද පොළහි දී ඡන්ද පත්‍රිකාව සලකුණු කර ගැනීම සඳහා සහායකයකු කැටුව යා හැකි වන පරිදි නීතිමය ප්‍රතිපාදන සලසා ඇති බව මැතිවරණ කොමිසම පවසනවා.

> ඒ අනුව එම කැටුව යන සහායකයා වයස අවුරුදු 18 සම්පූර්ණ වූ අයෙකු විය යුතු අතර, එසේම ඔහු මෙම ඡන්ද විමසීම සඳහා ඉදිරිපත් නොවන්නෙකු විය යුතු බවයි එම කොමිසම නිවේදනයක් නිකුත් කරමින් සඳහන් කර තිබෙන්නේ.

> සහායකයකු කැටුව යාම සඳහා අදාළ පනතේ දසවන උපලේඛනය මගින් හඳුන්වා දී ඇති යෝග්‍යතා සහතිකයක් අදාළ ඡන්ද පොළෙහි නිලධාරීන් වෙත ඉදිරිපත් කළ යුතු අතර, ඒ සඳහා අවශ්‍ය ඉල්ලුම් පත්‍ර ඡන්ද විමසීම පැවැත්වීමට නියමිත පළාත් පාලන ආයතන බල ප්‍රදේශයේ ග්‍රාම නිලධාරීන් වෙතින් ලබා ගත හැකි බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/108835/'>📅 2025-04-01 09:37:15</a></h3>
