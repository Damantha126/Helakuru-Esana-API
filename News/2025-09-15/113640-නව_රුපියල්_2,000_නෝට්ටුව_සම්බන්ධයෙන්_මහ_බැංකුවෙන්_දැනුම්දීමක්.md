<p align='center'><b><h2 align='center' title='Central Bank issues notice regarding the new Rs. 2,000 note'>🏷නව රුපියල් 2,000 නෝට්ටුව සම්බන්ධයෙන් මහ බැංකුවෙන් දැනුම්දීමක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/2000-iop.jpg' width='600' alt='Central Bank issues notice regarding the new Rs. 2,000 note'></p>

> ශ්‍රී ලංකා මහ බැංකුවේ 75 වැනි සංවත්සරය සැමරීම නිමිත්තෙන් නිකුත් කළ රුපියල් 2,000 සමරු නෝට්ටුව සම්බන්ධයෙන් ශ්‍රී ලංකා මහ බැංකුව විසින් දැනුම්දීමක් සිදු කර තිබෙනවා.

> ඒ අනුව, නව මුදල් නෝට්ටුව පහසුවෙන් මුදල් සංසරණයට අනුගත කිරීම සඳහා, බලපත්‍රලාභී වාණිජ බැංකු ඔවුන්ගේ මුදල් හැසිරවීමේ යන්ත්‍ර ක්‍රමාංකනය කිරීමේ (Calibration) ක්‍රියාවලියක යෙදී සිටින බවයි මහ බැංකුව සඳහන් කළේ.

> මෙම ක්‍රියාවලියේ ප්‍රගතියට අනුකූලව, නව මුදල් නෝට්ටුව බලපත්‍රලාභී වාණිජ බැංකු හරහා ක්‍රමයෙන් මුදල් සංසරණයට නිකුත් කරනු ලබන බව ශ්‍රී ලංකා මහ බැංකුව පවසා සිටිනවා.

> ක්‍රමාංකනය කිරීමේ ක්‍රියාවලිය අවසන් වීමත් සමඟ, නව මුදල් නෝට්ටුව සියලුම බැංකු මාධ්‍යයන් හරහා මුදල් සංසරණයට අනුගත වීම සිදුවන අතර, ඒ සඳහා ගතවන කාලසීමාව තුළ මහජනතාව දක්වන සහයෝගය ඉතා අගය කොට සලකන බවයි ශ්‍රී ලංකා මහ බැංකුව නිකුත් කර ඇති නිවේදනයේ දැක්වෙන්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/113640/'>📅 2025-09-15 13:45:00</a></h3>
