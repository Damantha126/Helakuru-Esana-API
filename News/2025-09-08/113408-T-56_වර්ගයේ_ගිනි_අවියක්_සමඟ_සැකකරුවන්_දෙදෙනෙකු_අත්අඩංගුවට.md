<p align='center'><b><h2 align='center' title='Two suspects arrested with a T-56 firearm'>🏷T-56 වර්ගයේ ගිනි අවියක් සමඟ සැකකරුවන් දෙදෙනෙකු අත්අඩංගුවට</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/t56-gun-jk.jpg' width='600' alt='Two suspects arrested with a T-56 firearm'></p>

> කළුතර අපරාධ කොට්ඨාසයේ නිලධාරීන් කණ්ඩායමකට ලද තොරතුරක් මත, පානදුර දකුණ පොලිස් වසමේ අරුක්ගොඩ ප්‍රදේශයේදී වැටලීමක් සිදුකර ඇති අතර, එම වැටලීමේදී, අයිස් මත්ද්‍රව්‍ය ග්‍රෑම් 02යි මිලිග්‍රෑම් 200ක්, ජංගම දුරකථන 07ක් හා යතුරු පැදියක් සමඟ සැකකරුවෙකු අත්අඩංගුවට ගෙන තිබෙනවා.

> අත්අඩංගුවට සැකකරු වයස අවුරුදු 38ක් පමණ වන, අරුක්ගොඩ, අළුබෝමුල්ල ප්‍රදේශයේ පදිංචිකරුවෙක් වන බවයි පොලීසිය සඳහන් කළේ.

> මෙම සැකකරු 2025 ජූලි 11 වන දින හිරණ පොලිස් වසමේදී පුද්ගලයෙකුට වෙඩි තබා තුවාල කිරීමේ සිද්ධියට සහ, 2025 මැයි 25 වන දින පිංවත්ත පොලිස් වසමේ නිවසකට වෙඩි තැබීමේ සිද්ධියට ආධාර අනුබල ලබා දී ඇති බව සැකකරු සම්බන්ධයෙන් සිදු කරන ලද වැඩිදුර විමර්ශනයේදී හෙළි වී තිබෙනවා.

> 2025 සැප්තැම්බර් 07 වන දින රාත්‍රියේ පානදුර දකුණ, බටුවිට ප්‍රදේශයේදී තවත් වැටලීමක් සිදු කර තිබෙන අතර එහිදී අයිස් මත්ද්‍රව්‍ය ග්‍රෑම් 02 යි මිලිග්‍රෑම් 100 ක්, T-56 ගිනි අවියක් සහ ජීව පතොරම් 30ක් සමඟ තවත් සැකකරුවෙකු අත්අඩංගුවට ගෙන ඇති බව සඳහන්.

> ඔහු 38 හැවිරිදි, ගෝනපල, හොරණ ප්‍රදේශයේ පදිංචිකරුවෙක් වන අතර, සිද්ධිය සම්බන්ධයෙන් වැඩිදුර විමර්ශන ක්‍රියාත්මකයි.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/113408/'>📅 2025-09-08 15:30:00</a></h3>
