<p align='center'><b><h2 align='center' title='All possible decisions will be taken for the country's future and to improve the living standards of the people - President'>🏷රටේ ඉදිරි ගමන හා ජනතාවගේ ජීවන තත්ත්වය උසස් කිරීම වෙනුවෙන් ගත හැකි සියලු තීන්දු ගන්නවා - ජනපති</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/akd-customs.jpg' width='600' alt='All possible decisions will be taken for the country's future and to improve the living standards of the people - President'></p>

> වත්මන් ආණ්ඩුව විසින් රටේ ඉදිරි ගමන හා ජනතාවගේ ජීවන තත්ත්වය උසස් කිරීම වෙනුවෙන් ගත හැකි සියලු තීන්දු ගන්නා බව ජනාධිපති අනුර කුමාර දිසානායක පවසනවා.

> ජාත්‍යන්තර රේගු දිනය නිමිත්තෙන් රේගු දෙපාර්තමේන්තු ශ්‍රවණාගාරයේදී ඊයේ (27) පස්වරුවේ පැවති උත්සවයකට එක් වෙමින් ඔහු මේ බව පවසා සිටියා.

> යුගයට ගැළපෙන ආයතනික ව්‍යුහයක් නිර්මාණය කිරීම සඳහා ශ්‍රී ලංකා රේගුව, සුරාබදු දෙපාර්තමේන්තුව හා දේශීය ආදායම් දෙපාර්තමේන්තුව යන ආයතනවල ව්‍යුහාත්මක ප්‍රතිසංස්කරණ සිදු කරන බවද ජනාධිපතිවරයා මෙහිදී කියා සිටියා.

> ගිය වසරේ රේගුවට පැවරී තිබෙන වගකීම ඔවුන් විසින් ඉටු කර තිබෙන බවත්, ආර්ථිකය සමනය කිරීමට රේගුව දරන වෙහෙස ප්‍රශංසනීය වන බවත්, පසුගිය වසරේ රේගුව අත්කර ගන්නා ලද ඉලක්ක පිළිබඳව ඇගයීමට ලක් කරන බවත් ඔහු වැඩිදුරටත් සඳහන් කර සිටියා.

> “සමෘද්ධිමත් දේශයක් ගොඩනැඟීමට කාර්‍යක්ෂම රේගු දෙපාර්තමේන්තුවක්” යන තේමාව යටතේ මෙවර ජාත්‍යන්තර රේගු දිනය සැමරෙන අතර, එහිදී විශේෂ මෙහෙවරක් සිදු කළ රේගු නිලධාරීන් 20ක් ඇගයීම සඳහා ලෝක රේගු සංවිධානය නිකුත් කර ඇති සහතික පිරිනැමීම ද, නිලධාරීන් දෙදෙනකු සඳහා කුසලතා සම්මාන පිරිනැමීම ද ජනාධිපති අනුර කුමාර දිසානායක අතින් සිදු කෙරුණා.

>  



<h3 align='right'><a href='https://www.helakuru.lk/esana/p/106947/'>📅 2025-01-28 18:00:00</a></h3>
