<p align='center'><b><h2 align='center' title='SL vs NZ 3rd ODI: Sri Lanka won by 140 runs'>🏷SL vs NZ 3rd ODI : ශ්‍රී ලංකාවට ලකුණු 140 ක ජයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/sl-vs-nz-1st-odi.jpg' width='600' alt='SL vs NZ 3rd ODI: Sri Lanka won by 140 runs'></p>

> සංචාරක ශ්‍රී ලංකා කණ්ඩායම හා නවසීලන්ත කණ්ඩායම අතර තෙවන හා අවසාන එක්දින තරගය ලකුණු 140 කින් ජය ගැනීමට ශ්‍රී ලංකා කණ්ඩායම සමත් වුණා.

> තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුවෙන් පන්දුවට පහරදීමට තීරණය කළ අතර, නියමිත පන්දුවාර 50 අවසානයේදී කඩුලු 8 ක් දැවී ලකුණු 290 ක් ලබා ගැනීමට ඔවුන් සමත් වුනා.

> පන්දුවට පහරදීමේදී ශ්‍රී ලංකා කණ්ඩායම වෙනුවෙන් පැතුම් නිස්සංක ලකුණු 66 ක්, කුසල් මෙන්ඩිස් ලකුණු 54 ක්, කමිඳු මෙන්ඩිස් ලකුණු 46 ක් හා ජනිත් ලියනගේ ලකුණු 53 ක් ලබාගත්තා.

> නවසීලන්තය වෙනුවෙන් පන්දු යැවීමේදී Matt Henry කඩුලු 4 ක් දවා ගත් අතර, Mitchell Santner කඩුලු 2 ක් බිඳ හෙළීමට සමත් වුණා.

> තරගයේ පිළිතුරු ඉනිම ක්‍රීඩා කළ නවසීලන්ත කණ්ඩායමට පන්දුවාර 30 ක් ඇතුළත සියලු දෙනා දැවී ලබා ගැනීමට හැකියාව ලැබුණේ ලකුණු 150 ක් පමණයි.

> එහිදී නවසීලන්තය වෙනුවෙන් Mark Chapman ලකුණු 81 ක් ලබාගත් අතර, ශ්‍රී ලංකාව වෙනුවෙන් පන්දු යැවීමේදී අසිත ප්‍රනාන්දු, මහීෂ් තීක්ෂණ හා එෂාන් මාලිංග කඩුලු 03 බැගින් දවා ගනු ලැබුවා.

> ඒ අනුව තරග තුනකින් සමන්විත එක්දින තරගාවලිය 2-1 ලෙස ජය ගැනීමට නවසීලන්තය සමත් වුණා.



<h3 align='right'><a href='https://www.helakuru.lk/esana/p/106526/'>📅 2025-01-11 13:33:53</a></h3>
