<p align='center'><b><h2 align='center' title='The 2024 Cricket Awards ceremony will be held with great fanfare'>🏷2024 වසරට ක්‍රිකට් සම්මාන ප්‍රදානෝත්සවය උත්කර්ශවත්ව පැවැත්වෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/cricket-awards.jpg' width='600' alt='The 2024 Cricket Awards ceremony will be held with great fanfare'></p>

> ශ්‍රී ලංකා ක්‍රිකට් ආයතනය සංවිධාන කළ 2024 වසරට ක්‍රිකට් සම්මාන ප්‍රදානෝත්සවය ඊයේ (09) පැවැත්වුණා.

> එහිදී වසරේ ක්‍රිකට් ක්‍රීඩකයා සම්මානයෙන් පිදුම් ලැබීමට කමිදු මෙන්ඩිස් සමත් වූ අතර, වසරේ ක්‍රිකට් ක්‍රීඩිකාව සම්මානය දිනා ගැනීමට චමරි අතපත්තු සමත් වුණා.

> වසරේ නැගී එන ක්‍රීඩකයා සම්මානය ජනිත් ලියනගේ හිමි කර ගත් අතර වසරේ ටෙස්ට් ක්‍රිකට් හොදම තුන් ඉරියව් ක්‍රීඩකයා සම්මානය ධනංජය ද සිල්වා දිනා ගනිද්දී, හොදම ටෙස්ට් පන්දු යවන්නා ලෙස ප්‍රභාත් ජයසූරියත්, හොදම ටෙස්ට් පිතිකරු ලෙස කමිදු මෙන්ඩිස් ද සම්මාන ලබාගත්තා.

> වසරේ හොදම එක්දින තුන් ඉරියව් ක්‍රීඩකයා සම්මානය චරිත් අසලංක විසින් දිනාගත් අතර හොදම එක්දින පිතිකරු ලෙස පැතුම් නිස්සංක ද, හොදම එක්දින පන්දු යවන්නා ලෙස වනිදු හසරංග ද සම්මාන හිමි කර ගත්තා.

> වසරේ හොදම විස්සයි 20 තුන් ඉරියව් ක්‍රීඩකයා සම්මානයත්, හොදම විස්සයි 20 පන්දු යවන්නා ලෙසත් වනිදු හසරංග හිමි කරගත් අතර  කුසල් මෙන්ඩිස් වසරේ හොදම විස්සයි 20 පිතිකරු ලෙස සම්මානයෙන් පිදුම් ලැබුවා.

> චමරි අතපත්තු වසරේ හොදම එක්දින තුන් ඉරියව් ක්‍රීඩිකාව, හොදම එක්දින පිතිකාරිණිය, හොදම විස්සයි 20 තුන් ඉරියව් ක්‍රීඩිකාව, හොදම විස්සයි 20 පිතිකාරිණිය හා හොදම විස්සයි 20 පන්දු යවන්නිය ලෙස සම්මානයෙන් පිදුම් ලැබූ අතර වසරේ හොදම එක්දින පන්දු යවන්නිය ලෙස කවීෂා දිල්හාරි සම්මාන දිනාගත්තා.

>  



<h3 align='right'><a href='https://www.helakuru.lk/esana/p/110861/'>📅 2025-06-10 10:05:00</a></h3>
