<p align='center'><b><h2 align='center' title='Photo Story: Protests begin in America against Trump's travel ban on 12 countries'>🏷Photo Story : ට්‍රම්ප් රටවල් 12 කට පැනවූ සංචාරක තහනමට ‍එරෙහිව අමෙරිකාවේ විරෝධතා ආරම්භ වෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/us-protest.jpg' width='600' alt='Photo Story: Protests begin in America against Trump's travel ban on 12 countries'></p>

> අමෙරිකානු ජනාධිපති ඩොනල්ඩ් ට්‍රම්ප් විසින් රටවල් 12ක පුද්ගලයින්ට එරටට ඇතුලු වීම සඳහා පැනවු තහනම් නියෝගය හේතුවෙන් ලොස් ඇන්ජලීස් නුවර විරෝධතා හටගෙන තිබෙනවා.

> ඒ අනුව ආගමන වැටලීම් නතර කරන ලෙස ඉල්ලමින් අත්අඩංගුවට ගැනීම් වැළැක්වීමට උත්සාහ කිරීමත් සමඟ මෙම විරෝධතා හටගෙන ඇති බවයි විදෙස් මාධ්‍ය වාර්තා කරන්නේ.

> එලෙස පැනවූ තහනම් නියෝගය ක්‍රියාත්මක කරමින් ලොස් ඇන්ජලීස් නුවර වැටලීම් සිදු කිරීමෙන් පසු අත්අඩංගුවට ගැනීම් සිදු කර තිබූ අතර රැකියා ස්ථානයක සිදු කළ එක් මෙහෙයුමකදී අනවසර සංක්‍රමණිකයන් 44 දෙනෙකු අත්අඩංගුවට ගෙන ඇති අතර තවත් 77 දෙනෙකු ලොස් ඇන්ජලීස් ප්‍රදේශයේදී අත්අඩංගුවට ගෙන තිබූ බවයි සඳහන් වෙන්නේ.

> එම විරෝධතා මේ වන විට ප්‍රචණ්ඩකාරී වීම හේතුවෙන් නීතිය හා සාමය ආරක්ෂා කිරීම සඳහා පොලිස් නිලධාරීන්, ජාතික ආරක්ෂක භටයින් 2,000ක් සහ මැරීන් භටයින් 700ක් යෙදවීමට අමෙරිකානු රජය පියවර ගෙන තිබුණා.

> අමෙරිකානු ජනාධිපති ඩොනල්ඩ් ට්‍රම්ප් විසින් රටවල් 12ක පුද්ගලයින්ට එරටට ඇතුලු වීම සඳහා පැන වූ තහනම් නියෝගය ඊයේ සිට ක්‍රියාත්මකවී තිබූ අතර ඒ අනුව ඇෆ්ගනිස්තානය, මියන්මාරය, චැඩ්, කොංගෝ, ගිනියාව, එරිත්‍රියාව, හයිටි, ඉරානය, ලිබියාව, සෝමාලියාව, සුඩානය සහ යේමනය යන රටවල්වලට එම තහනම පනවා තිබෙන අතර මීට අමතරව, බුරුන්ඩි, කියුබා, ලාඕස, සියෙරා ලියෝන්, ටොංගෝ, ටර්ක්මෙනිස්තානය සහ වෙනිසියුලාව යන රටවල පුද්ගලයින් සඳහා අර්ධ සංචාරක තහනමක් පනවා තිබෙනවා.

>  



<h3 align='right'><a href='https://www.helakuru.lk/esana/p/110864/'>📅 2025-06-10 12:55:39</a></h3>
