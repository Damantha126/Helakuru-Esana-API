<p align='center'><b><h2 align='center' title='2026 pre-budget discussion to be held with businessmen in the export sector under the patronage of the President'>🏷2026 පූර්ව අයවැය සාකච්ඡාව අපනයන ක්ෂේත්‍රයේ ව්‍යාපාරිකයන් සමඟ ජනපති ප්‍රධානත්වයෙන් පැවැත්වෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-iov.jpg' width='600' alt='2026 pre-budget discussion to be held with businessmen in the export sector under the patronage of the President'></p>

> අපනයන ක්ෂේත්‍රයේ පවතින ගැටලු සම්බන්ධයෙන් අදහස් සහ යෝජනා විමසීම සඳහා, වැවිලි ක්ෂේත්‍රයේ සහ පෞද්ගලික අංශයේ ව්‍යාපාරිකයන් සමඟ වූ 2026 පූර්ව අයවැය සාකච්ඡාවක් ජනාධිපති අනුර කුමාර දිසානායකගේ ප්‍රධානත්වයෙන් ජනාධිපති කාර්යාලයේදී පවත්වා තිබෙනවා.

> රටේ ආර්ථිකය ස්ථාවර වීම සඳහා ඉතා වැදගත් වන ඩොලර් සංචිත ශක්තිමත් කර ගැනීමේ අභියෝගය ජය ගැනීම සඳහා ව්‍යාපාරිකයන්ගේ සහ කර්මාන්තකරුවන්ගේ අදහස් ලබා ගැනීම මෙම සාකච්ඡාවේ අරමුණ වී ඇති බවයි සඳහන් වන්නේ.

> එහිදී, ව්‍යාපාරිකයන්ට සහ කර්මාන්තකරුවන්ට අවශ්‍ය පහසුකම් සැපයීම රජයේ වගකීම බව ජනාධිපතිවරයා ප්‍රකාශ කළ අතර, රජය විසින් ව්‍යාපාරිකයන්ට සහ කර්මාන්තකරුවන්ට ලබාදෙන පහසුකම්වලට සරිලන සාධාරණ බදු ගෙවීමක් සිදු කළ යුතු බවද පෙන්වා දී තිබෙනවා.

> ආර්ථිකයට තිරිංග යොදා සීමා කළ නොහැකි බව කියා සිටි ජනාධිපතිවරයා, හැකිළී තිබුණු ආර්ථිකය ප්‍රසාරණය කරමින් ඉදිරියට ගෙන යාමට වත්මන් රජය කටයුතු කරමින් සිටින බවට මෙහිදී අවධාරණය කර ඇති බවයි වැඩිදුරටත් සඳහන් වන්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/113116/'>📅 2025-08-27 14:40:00</a></h3>
