<p align='center'><b><h2 align='center' title='Today is the Nikini Full Moon Poya Day.'>🏷නිකිණි පුර පසළොස්වක පොහොය දිනය අදයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/poya-archived.jpg' width='600' alt='Today is the Nikini Full Moon Poya Day.'></p>

> නිකිණි පුර පසළොස්වක පොහොය දිනය අදට (අගෝස්තු 08) යෙදී තිබෙනවා.

> ආනන්ද හිමියන් රහත්භාවයට පත්වීම සහ බුද්ධ පරිනිර්වාණයෙන් තුන් මසකට පසුව ප්‍රථම ධර්ම සංගායනාව පැවැත්වීම සිදු වන්නේ ද අද වැනි නිකිණි පුර පසළොස්වක පොහොය දිනයක බවයි ශාසන ඉතිහාසයේ දැක්වෙන්නේ.

> නිකිණි පුර පසළොස්වක පොහොය දිනය ශාසනික වශයෙන් සුවිශේෂී වන්නේ පසුවස් සමාදන් වන පොහොය ලෙසයි. වර්ෂා සමයේ භික්ෂූන් වහන්සේලා පා ගමනින් වැඩම කරමින්, පිඬු සිඟා වඩිමින්, ධර්ම ප්‍රචාර කටයුතුවල නියැලීම අපහසු වූ හෙයින්, වස් සමාදන්ව විහාරස්ථානවල රැඳී සිටින ලෙස විනය පනවා තිබුණා. පෙර වස් එළැඹීමට නොහැකි වූ භික්ෂූන් වහන්සේලා පසුවස් එළැඹීම පිණිස නිකිණි පොහොය නම් කර තිබෙනවා.

> නිකිණි පුර පසළොස්වක පොහොය දිනය නිමිත්තෙන් සැදැහැවතුන් ආමිස සහ ප්‍රතිපත්ති පූජාවල නිරත වෙනවා.



<h3 align='right'><a href='https://www.helakuru.lk/esana/p/112551/'>📅 2025-08-08 07:39:39</a></h3>
