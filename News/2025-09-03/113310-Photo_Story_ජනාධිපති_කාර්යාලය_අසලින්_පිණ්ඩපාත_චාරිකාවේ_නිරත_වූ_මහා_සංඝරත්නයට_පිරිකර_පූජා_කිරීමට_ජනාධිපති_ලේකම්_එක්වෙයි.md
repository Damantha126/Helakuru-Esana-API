<p align='center'><b><h2 align='center' title='Photo Story: The Presidential Secretary joins in offering Pirikara to the Maha Sangha who were on a pilgrimage near the Presidential Secretariat'>🏷Photo Story: ජනාධිපති කාර්යාලය අසලින් පිණ්ඩපාත චාරිකාවේ නිරත වූ මහා සංඝරත්නයට පිරිකර පූජා කිරීමට ජනාධිපති ලේකම් එක්වෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/pmd-bikshu.jpg' width='600' alt='Photo Story: The Presidential Secretary joins in offering Pirikara to the Maha Sangha who were on a pilgrimage near the Presidential Secretariat'></p>

> කොටුව, සම්බුද්ධාලෝක විහාරස්ථානය අසලින් අද (03) උදෑසන ආරම්භ වූ පිණ්ඩපාත චාරිකාව ජනාධිපති කාර්යාලය වෙත වැඩම කළ අවස්ථාවේදී මහා සංඝරත්නයට පිරිකර පූජා කිරීම සඳහා ජනාධිපති ලේකම් ආචාර්ය නන්දික සනත් කුමානායක ද එක්වී තිබෙනවා.

> දිවයින පුරා දුෂ්කර ප්‍රදේශවල පිහිටා ඇති පිරිවෙන් සහ දහම් පාසල්හි අධ්‍යාපනය ලබන සිසු සිසුවියන්ගේ සුබසාධන කටයුතු සඳහා ආධාර ලබා ගැනීම වෙනුවෙන් මහනුවර බෞද්ධ හා සුබසාධක සංගම් එකමුතුව විසින් වාර්ෂිකව මෙම පිණ්ඩපාත චාරිකාව සංවිධානය කරන බවයි සඳහන් වෙන්නේ.

> මෙවර සියක් නමක් මහා සංඝරත්නය පිණ්ඩපාත චාරිකාවේ නිරත වූ අතර, කොළඹ කොටුව පෞද්ගලික සහ රාජ්‍ය ආයතන රැසක කාර්ය මණ්ඩලය මග දෙපස රැස්වී මහා සංඝරත්නයට පිරිකර පූජා කර ඇති බවයි වාර්තා වන්නේ.

>  



<h3 align='right'><a href='https://www.helakuru.lk/esana/p/113310/'>📅 2025-09-03 14:20:00</a></h3>
