<p align='center'><b><h2 align='center' title='Health Minister on an inspection tour of the Kotelawala Defence University Hospital'>🏷සෞඛ්‍ය ඇමති කොතලාවල ආරක්ෂක විශ්ව විද්‍යාල රෝහලේ නිරීක්ෂණ චාරිකාවක</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/nalinda-jayathissa-kdu-o.jpg' width='600' alt='Health Minister on an inspection tour of the Kotelawala Defence University Hospital'></p>

> සෞඛ්‍ය හා ජනමාධ්‍ය අමාත්‍ය වෛද්‍ය නලින්ද ජයතිස්ස, ජෙනරාල් ශ්‍රීමත් ජෝන් කොතලාවල ආරක්ෂක විශ්ව විද්‍යාල රෝහලේ නිරීක්ෂණ චාරිකාවක නිරත වී තිබෙනවා.

> නවීන ශික්ෂණ රෝහලක් වන කොතලාවල ආරක්ෂක විශ්ව විද්‍යාල රෝහල මගින් ලබාදෙන සෞඛ්‍ය සේවාවන් හි වත්මන් තත්ත්වය, මානව හා භෞතික සම්පත් ඉහළ නැංවීම මෙන්ම ඒ සම්බන්ධව පවතින ගැටළු සොයා බැලීම සහ රෝහලේ ඉදිරි දැක්ම හා අරමුණු යථාර්ථවත් කිරීම උදෙසා අදහස් හා යෝජනා සාකච්ඡා කිරීම ද සෞඛ්‍ය හා ජනමාධ්‍ය අමාත්‍යවරයාගේ මෙම විශේෂ නිරීක්ෂණ චාරිකාවෙහි අරමුණ වී ඇති බවයි අමාත්‍යාංශය සඳහන් කළේ.

> රෝහලේ නවීන තාක්ෂණික උපකරණවලින් සමන්විත දන්ත වෛද්‍ය අංශය, පිළිකා රෝග අංශය, රසායන ව්‍යාධිවේදී අංශය, ශල්‍යාගාර, දැඩි සත්කාර ඒකක, රුධිර කාන්දුපෙරණ මධ්‍යස්ථානය, හෘද උරස් හා දැඩි සත්කාර ඒකකය, රසායනාගාර, කිමෝ තෙරපි ඒකකය සහ නේවාසික රෝගී වාට්ටු මෙන්ම රෝහල සතු වෙනත් පහසුකම් ද සෞඛ්‍ය හා ජනමාධ්‍ය අමාත්‍යවරයා සිය නිරීක්ෂණයට ලක් කරනු ලැබුවා.

> රෝහල් පාලනාධිකාරිය සමඟ රෝහලේ වත්මන් ක්‍රියාකාරීත්වය, පවතින ගැටළු සහ ඉදිරි මෙහෙයුම් කටයුතු පිළිබඳව ද අමාත්‍යාවරයා විසින් විශේෂ සාකච්ඡාවක නිරත වී ඇති බවයි වැඩිදුරටත් සඳහන් වන්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/113309/'>📅 2025-09-03 16:00:00</a></h3>
