<p align='center'><b><h2 align='center' title='Cabinet approves import of 30,000 metric tons of salt'>🏷ලුණු මෙට්‍රික්ටොන් 30,000 ක් ආනයනයට කැබිනට් අනුමැතිය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/solt-tt.jpg' width='600' alt='Cabinet approves import of 30,000 metric tons of salt'></p>

> රට තුළ පැවති අයහපත් කාලගුණික තත්ත්වය හේතුවෙන් 2025 වසරේ පළමු කාර්තුවේදී දේශීය වෙළෙඳපොළේ ගෘහ සහ කර්මාන්ත අවශ්‍යතා සඳහා වන ලුණු සැපයීමේ හිඟයක් ඇති විය හැකි බවට නිරීක්ෂණය වී තිබෙනවා. 

> ඒ සඳහා පිළියමක් ලෙස පවතින තීරු බදු අනුපාතය අනුව, අමු අයඩීකරණය නොකළ ලුණු මෙට්‍රික්ටොන් 30,000 ක් ආනයනය කිරීම සඳහා අවසර ලබා දෙන ලෙස ලුණු නිෂ්පාදකයින් විසින් ඉල්ලිමක් ඉදිරිපත් කර තිබෙනවා. 

> ඒ අනු​ව අමු අයඩීකරණය නොකළ ලුණු මෙට්‍රික්ටොන් 30,000 ක උපරිමයකට යටත්ව 2025 වසරේ ජනවාරි මස 31 හෝ ඊට පෙර ලංකාවට ආනයනය කිරීමට අමාත්‍ය මණ්ඩල අනුමැතිය හිමිව තිබෙනවා.

> එම ලුණු තොගය සීමාසහිත ශ්‍රී ලංකා රාජ්‍ය වාණිජ (විවිධ) නීතිගත සංස්ථාව මඟින් ආනයනය කර, දේශීය ලුණු නිෂ්පාදකයින් මඟින් වෙළෙඳපොළට සැපයීමට නියමිතයි.

> අදාළ කැබිනට් තීරණය පහතින්.



<h3 align='right'><a href='https://www.helakuru.lk/esana/p/106008/'>📅 2024-12-19 15:30:00</a></h3>
