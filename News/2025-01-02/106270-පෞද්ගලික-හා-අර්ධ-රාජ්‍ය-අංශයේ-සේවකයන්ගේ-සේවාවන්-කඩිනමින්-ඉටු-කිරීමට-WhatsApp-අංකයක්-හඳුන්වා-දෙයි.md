<p align='center'><b><h2 align='center' title='WhatsApp Number Introduced to Expedite Services for Private and Semi-Public Sector Employees'>🏷පෞද්ගලික හා අර්ධ රාජ්‍ය අංශයේ සේවකයන්ගේ සේවාවන් කඩිනමින් ඉටු කිරීමට WhatsApp අංකයක් හඳුන්වා දෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/labor-dee.jpg' width='600' alt='WhatsApp Number Introduced to Expedite Services for Private and Semi-Public Sector Employees'></p>

> පෞද්ගලික හා අර්ධ රාජ්‍ය අංශයේ සේවකයන්ගේ සේවාවන් වඩාත් කඩිනමින් ඉටු කිරීම සදහා කම්කරු අමාත්‍යාංශය විසින් නව WhatsApp අංකයක් හඳුන්වා දීමට පියවර ගෙන තිබෙනවා.

> ඒ අනුව කම්කරු අමාත්‍යාංශය හා කම්කරු දෙපාර්තමේන්තුව වෙතින් සහන, මැදිහත්වීම් ඉල්ලා සේවකයින් විසින් ඉදිරිපත් කරන ලිපි සම්බන්ධයෙන් කඩිනම් ප්‍රතිචාර දැක්වීම සදහා 070 722 7877 යන WhatsApp අංකය මේ අනුව හඳුන්වා දී ඇති බවයි එම අමාත්‍යංශය සඳහන් කළේ.

> මෙරට පෞද්ගලික හා අර්ධ රාජ්‍ය අංශයේ සේවකයන්ගේ සේවා ගැටලුවලට කඩිනම් සහන සැලසීම කම්කරු දෙපාර්තමේන්තුවේ අරමුණ බවයි සඳහන් වෙන්නේ.

> ​ඒ අනුව මහජනතාවගේ කාලය සහ වියදම් අවම කිරීම හා කඩිනම් ප්‍රතිචා​ර දැක්වීම වර්ධනය කිරීමටත්, නිලධාරීන්ගේ කාලය කළමනාකරණය කරගැනීමේ පහසුව සදහාත් මෙම WhatsApp අංකය හදුන්වා දී ඇති බව කම්කරු නියෝජ්‍ය අමාත්‍ය මහින්ද ජයසිංහ සඳහන් කළේ.

>  



<h3 align='right'><a href='https://www.helakuru.lk/esana/p/106270/'>📅 2025-01-02 15:20:00</a></h3>
