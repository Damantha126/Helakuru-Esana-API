<p align='center'><b><h2 align='center' title='Police issue warning about fake news circulating on social media'>🏷සමාජ මාධ්‍යවල සංසරණය වන ව්‍යාජ පුවතක් ගැන පොලීසියෙන් දැනුම් දීමක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/srilanka-police[1].jpg' width='600' alt='Police issue warning about fake news circulating on social media'></p>

> සමාජ මාධ්‍ය ඔස්සේ සංසරණය වන ව්‍යාජ පුවතක් සම්බන්ධයෙන් පොලීසිය විසින් මාධ්‍ය නිවේදනයක් නිකුත් කර තිබෙනවා.

> අයිස් මත්ද්‍රව්‍ය මෙරට තුල නිෂ්පාදනය කිරීමේ අරමුණින් ගෙන්වන ලද රසායනික ද්‍රව්‍ය තොගයක් අඩංගු බහාලුම් දෙකක ඇතුළත් ද්‍රව්‍ය මිද්දෙනිය ප්‍රදේශයෙන් හමුවූ බවත්, ඒ සමගම, 'රතු ලේබල්' කර තිබූ මෙම බහාලුම් නිදහස් කර ඇති බවට සඳහන් කරමින්, මෙහෙයුම භාරව කටයුතු කරන බස්නාහිර පළාත උතුර අපරාධ කොට්ඨාසයේ අධ්‍යක්ෂ, සහකාර පොලිස් අධිකාරී රොහාන් ඕලුගලගේ ඡායාරූපයක්ද සමඟ, ඔහු සම්බන්ධ කරමින් ව්‍යාජ පුවතක් සමාජ මාධ්‍ය ඔස්සේ සංසරණය වෙමින් ඇති බවයි පොලීසිය සඳහන් කරන්නේ.

> මෙය සම්පූර්ණයෙන්ම සාවද්‍ය ප්‍රකාශයක් බවත්, මෙවැනි ව්‍යාජ පුවත් පළ කිරීමෙන් මෙම මෙහෙයුම් අඩාල කිරීම, නිලධාරීන් අපහසුතාවයට පත් කිරීම සහ ශ්‍රී ලංකා පොලීසිය අපකීර්තියට පත් කිරීම යනාදිය සිදුකිරීම සංවිධානාත්මක අපරාධවලට උත්තේජනයක් ලබා දෙන සුළුතර පිරිසකගේ අරමුණ බවත් පොලීසිය පවසා සිටිනවා.

> මෙම සාවද්‍ය ප්‍රකාශය පිළිබඳ ශ්‍රී ලංකා පොලීසියේ දැඩි අවධානය යොමුවී ඇති අතර, මෙවැනි අසත්‍ය ප්‍රකාශ සිදු කරන පුද්ගලයන්ට එරෙහිව දැඩිව නීතිය ක්‍රියාත්මක කරන බවයි අදාළ නිවේදනයේ වැඩිදුරටත් දැක්වෙන්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/113432/'>📅 2025-09-09 12:30:00</a></h3>
