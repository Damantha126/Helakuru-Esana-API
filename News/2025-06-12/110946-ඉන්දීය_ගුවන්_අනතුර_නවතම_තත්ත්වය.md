<p align='center'><b><h2 align='center' title='Indian plane crash: Latest situation'>🏷ඉන්දීය ගුවන් අනතුර : නවතම තත්ත්වය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/india-plane-ui.jpg' width='600' alt='Indian plane crash: Latest situation'></p>

> මගීන් 232 ක් හා කාර්ය මණ්ඩලයේ 12 ක් සමඟ සමඟ ඉන්දියාවේ අහ්මදාබාද් හිදී ගුවන් යානයක් මීට පැයකට පමණ පෙර අනතුරට ලක්වී තිබුණා.

> <span style='color:#e64d4d'><em><strong>නවතම තත්ත්වය පහතින් :</strong></em></span>

> * මෙලෙසට අනතුරට පත්ව තිබුණේ 'එයාර් ඉන්දියා' ගුවන් සේවයට අයත් යානයක් වන අතර, එය ඉන්දියාවේ අහ්මදාබාද් සිට ලන්ඩන් බලා ගමන්ගත් ගුවන් යානයක් වනවා.

> * අහමදාබාද් හි සිදුවූ අනතුරෙන් තමන් කම්පනයට පත්වූ බව ඉන්දියාවේ ගුවන් සේවා අමාත්‍යවරයා ප්‍රකාශ කළා.

> * මේ වන විට ගලවා ගැනීමේ කණ්ඩායම් එම ස්ථානයට යොමු කර ඇති බවත්, වෛද්‍ය ආධාර සහ සහන ආධාර එම ස්ථානයට ඉක්මනින් ලබාදීම සඳහා කටයුතු කරමින් ඇති බවයි ඉන්දියාවේ ගුවන් සේවා අමාත්‍යවරයා වැඩිදුරටත් ප්‍රකාශ කරන්නේ.

> * අනතුර සම්බන්ධයෙන් X පණිවිඩයක් නිකුත් කරමින් එයාර් ඉන්දියා සභාපති නටරාජන් චන්ද්‍රසේකරන් පවසන්නේ මෙම ඛේදනීය අනතුරට මුහුණදුන් පවුල්වලට ශෝකය ප්‍රකාශ කරන බවත්, මේ මොහොතේ මූලික අරමුණ වන්නේ බලපෑමට ලක් වූ සියලුම පුද්ගලයින්ට සහ ඔවුන්ගේ පවුල්වලට සහාය වීම බවයි.

> * තුවාල ලැබූ මගීන් ප්‍රතිකාර සඳහා ප්‍රවාහනය කිරීම සඳහා මානුෂීය කොරිඩෝවක් සකස් කරන කරන ලෙසත්, රෝහලේ අවශ්‍ය සියලුම වෛද්‍ය කටයුතු ප්‍රමුඛතාවය මත සිදු කරන බවට සහතික කරන ලෙසත් නිලධාරීන්ට උපදෙස් දී තිබෙන බව ගුජරාට් ප්‍රධාන අමාත්‍යවරයා පවසනවා.

> * අනතුර සිදුවු අහමදාබාද් හි ‘සර්දාර් වල්ලභභායි පටෙල්’ ජාත්‍යන්තර ගුවන්තොටුපළේ මෙහෙයුම් තාවකාලිකව නතර කර තිබෙනවා.

> * ගුවන් යානයේ බ්‍රිතාන්‍ය ජාතිකයින් 53 ක් ගමන් කර ඇති අතර ඉන්දීය ජාතිකයින් 169 ක් ගමන් කර තිබෙනවා.

> <span style='color:#e64d4d'>වැඩිදුර තොරතුරු බලාපොරොත්තු වන්න.</span>

>  



<h3 align='right'><a href='https://www.helakuru.lk/esana/p/110946/'>📅 2025-06-12 15:27:32</a></h3>
