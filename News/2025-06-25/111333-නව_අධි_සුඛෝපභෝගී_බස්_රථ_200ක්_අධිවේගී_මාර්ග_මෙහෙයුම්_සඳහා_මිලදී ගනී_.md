<p align='center'><b><h2 align='center' title='200 new super luxury buses purchased for expressway operations'>🏷නව අධි සුඛෝපභෝගී බස් රථ 200ක් අධිවේගී මාර්ග මෙහෙයුම් සඳහා මිලදී ගනී </h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/highway-bus-archived.jpg' width='600' alt='200 new super luxury buses purchased for expressway operations'></p>

> අධිවේගී මාර්ග සඳහා අධි සුඛෝපභෝගී බස් රථ 200ක් තම අරමුදල් යොදා ගනිමින් මිල දී ගැනීමට ‍‍ශ්‍රී ලංකා ගමනාගමන මණ්ඩලය විසින් තීරණය කර ඇති බව කැබිනට් මාධ්‍ය ප්‍රකාශක අමාත්‍ය වෛද්‍ය නලින්ද ජයතිස්ස පවසනවා.

> ඒ අනුව, මූල්‍ය හැකියාව ඇති ඩිපෝ මඟින් අධි සුඛෝපභෝගී බස් රථ 29 ක් සෘජුවම මිල දී ගැනීමටත්, සෙසු බස් රථ ප්‍රමාණය ශ්‍රී ලංගමයේ අරමුදල් භාවිතා කරමින් මූලික ගෙවීම් සිදු කර, ඉතිරි මුදල වසර 05 ක් තුළ මාසික වාරික වශයෙන්, උපයන ආදායමෙන් ගෙවීම හරහා මිල දී ගැනීමටත් මෙලෙස තීරණය කර ඇති බවයි සඳහන් වෙන්නේ.

> ශ්‍රී ලංකා ගමනාගමන මණ්ඩලයේ සාමාන්‍ය බස් රථ ඇණියෙන් 52%කට ආසන්න ප්‍රමාණයක් සහ සුඛෝපභෝගී බස් රථ ඇණියෙන් 94%කට ආසන්න ප්‍රමාණයක් ආර්ථීක ආයු කාලය ඉක්මවා ගොස් ඇති බැවින්, ශ්‍රී ලංකා ගමනාගමන මණ්ඩලය (ශ්‍රීලංගම) බස් රථ ඇණියට නව බස් රථ හඳුන්වා දීමේ හදිසි අවශ්‍යතාවක් පවතින බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්. 

>  



<h3 align='right'><a href='https://www.helakuru.lk/esana/p/111333/'>📅 2025-06-25 14:20:00</a></h3>
