<p align='center'><b><h2 align='center' title='The public's trust in the prison system, which has been damaged, must be restored - Minister of Justice'>🏷බන්ධනාගාර ක්‍රමවේදය කෙරෙහි පළුදු වී ඇති ජනතා විශ්වාසය නැවත ඇති කළ යුතුයි - අධිකරණ ඇමති</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/harshana-meet-uio.jpg' width='600' alt='The public's trust in the prison system, which has been damaged, must be restored - Minister of Justice'></p>

> වර්තමානය වන විට බන්ධනාගාර ක්‍රමවේදය කෙරෙහි පළුදු වී ඇති ජනතා විශ්වාසය යළිත් ඇති කිරීම බන්ධනාගාර නිලධාරීන්ගේ වගකීමක් බව අධිකරණ සහ ජාතික ඒකාබද්ධතා අමාත්‍ය හර්ෂණ නානායක්කාර පවසනවා.

> බන්ධනාගාර කොමසාරිස්වරුන් සහ දිවයිනේ සියලු බන්ධනාගාර අධිකාරීවරුන් සමඟ අධිකරණ අමාත්‍යාංශයේදී ඊයේ (23) පැවති සාකච්ඡාවකදී අමාත්‍යවරයා මේ බව සඳහන් කර තිබෙනවා.

> හොඳ නිලධාරීන් සිටිය ද, දුෂිත නිලධාරීන් කිහිපදෙනෙකු හේතුවෙන් සියලු දෙනා අපකීර්තියට පත් වන බවද, නිවැරදි ලෙස රාජකාරී සිදුකරන නිලධාරීන්ට අවශ්‍ය වරප්‍රසාද හා පහසුකම් ලබාදීමට අමාත්‍යංශය සූදානම් බවද අමාත්‍යවරයා සඳහන් කළා.

> කිසිඳු නිලධාරියෙකුට කිසිම ආකාරයක දේශපාලන බලපෑමක් සිදු නොවන බවත්, බන්ධනාගාර අධිකාරීවරුන් ලෙස නිවැරදිව සිය රාජකාරීය ඉටු කරන ලෙසට ඉල්ලා සිටින බවයි අමාත්‍ය හර්ෂණ නානායක්කාර වැඩිදුරටත් සඳහන් කර සිටියේ. 

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/111288/'>📅 2025-06-24 10:50:00</a></h3>
