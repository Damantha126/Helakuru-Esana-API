<p align='center'><b><h2 align='center' title='France and Sri Lanka sign agreement on debt restructuring'>🏷ප්‍රංශය සහ ශ්‍රී ලංකාව අතර ණය ප්‍රතිව්‍යුහගත කිරීම ගැන ගිවිසුමට අත්සන් තබයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/france-sl-j.jpg' width='600' alt='France and Sri Lanka sign agreement on debt restructuring'></p>

> ප්‍රංශ ජනරජය සහ ශ්‍රී ලංකාව අතර විදේශ ණය ප්‍රතිව්‍යුහගත කිරීමේ ක්‍රියාවලියට අදාළව ණය ප්‍රතිව්‍යුහගත කිරීම පිළිබඳ ගිවිසුමට අත්සන් තබා තිබෙනවා.

> ඒ අනුව මෙම ද්විපාර්ශ්වික ගිවිසුම අත්සන් කිරීම මෙරට විදේශ ණය ප්‍රතිව්‍යුහගත කිරීමේ ක්‍රියාවලියේ වැදගත් සන්ධිස්ථානයක් වන අතර, ණය තිරසාරභාවය යථා තත්ත්වයට පත් කිරීම සහ එමඟින් ශ්‍රී ලංකාවේ ආර්ථිකය නැවත ගොඩ නැගීම සඳහා ණය ප්‍රතිව්‍යුහගත කිරීමේ ක්‍රියාවලිය කඩිනමින් නිම කිරීමට ශ්‍රී ලංකා රජයේ ඇති කැපවීම පිළිබඳව මෙය සාක්ෂි දරන බවයි මුදල් ක්‍රමසම්පාදන සහ ආර්ථික සංවර්ධන අමාත්‍යාංශය සඳහන් කළේ.

> ජපානය සහ ඉන්දියාව සමඟ නිල ණය හිමි කමිටුවේ සම - සභාපතිත්වය දරමින්, ශ්‍රී ලංකාවේ විදේශ ණය ප්‍රතිව්‍යුහගත කිරීමේ ක්‍රියාවලියට නායකත්වය ලබාදීමේදී ප්‍රංශ ජනරජය වැදගත් කාර්යභාරයක් ඉටුකර ඇති බවද එම අමාත්‍යංශය වැඩිදුරටත් සඳහන් කර තිබෙනවා.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/111079/'>📅 2025-06-17 11:20:00</a></h3>
