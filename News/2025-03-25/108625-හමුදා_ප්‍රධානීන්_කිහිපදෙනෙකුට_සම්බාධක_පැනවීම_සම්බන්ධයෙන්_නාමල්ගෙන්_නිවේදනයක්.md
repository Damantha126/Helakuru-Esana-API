<p align='center'><b><h2 align='center' title='Namal Rajapaksa Issues Statement on Sanctions Imposed on Sri Lankan Military Chiefs'>🏷හමුදා ප්‍රධානීන් කිහිපදෙනෙකුට සම්බාධක පැනවීම සම්බන්ධයෙන් නාමල්ගෙන් නිවේදනයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/namal-rajapaksha-ff.jpg' width='600' alt='Namal Rajapaksa Issues Statement on Sanctions Imposed on Sri Lankan Military Chiefs'></p>

> මෙරට හමුදා ප්‍රධානීන් කිහිප දෙනෙකු එරෙහිව එක්සත් රාජධානිය විසින් සම්බාධක පැනවීම ගැන ශ්‍රී ලංකා පොදුජන පෙරමුණේ ජාතික සංවිධායක, පාර්ලිමේන්තු මන්ත්‍රී නාමල් රාජපක්ෂ විසින් X පණිවිඩයක් නිකුත් කර තිබෙනවා.

> එක්සත් රාජධානියේ නවතම සම්බාධක පැනවීම් මානව හිමිකම් ගැන කාරණයක් නොව LTTEයේ සහාය ලත් අයගේ අඛණ්ඩ බලපෑම්වල ප්‍රතිඵලයක් බවත්, මෙය යුක්තිසහගත නොවන බවයි ඔහු පවසා සිටින්නේ.

> මෙය සමහර බටහිර දේශපාලනඥයන් මුදල් හරහා බලපෑම් කිරීමේ වරප්‍රසාද භුක්ති විඳිමින්, අපේ ජාතියේ සංහිඳියාව අවදානමට ලක්කිරීමක් බවද සිය X පණිවිඩය මඟින් මන්ත්‍රීවරයා සඳහන් කර තිබෙනවා.

> මෙම සම්බාධක මගින් අපගේ හමුදාවන්ගේ චිත්ත ධෛර්යය පහත හෙළනු ඇති බවද, එවැනි තවත් අර්බුදයක් ඇති වුවහොත්, හමුදාවන්ට සටන් කිරීමට ධෛර්යයක් නොමැති විය හැකි බවද ඔහු සඳහන් කරනවා.

> ඇතැම් ජාත්‍යන්තර රාජ්‍ය නොවන සංවිධාන හරහා ප්‍රජාවන් අතර බෙදීම් ඇති කිරීම සඳහා වරප්‍රසාද ලබා ගන්නා ඇතැම් දෙමළ දේශපාලනඥයන්ගේ න්‍යාය පත්‍රයට හසු නොවන ලෙසයි නාමල් රාජපක්ෂ මන්ත්‍රීවරයා වැඩිදුරටත් සඳහන් කරන්නේ.

> අදාළ X පණිවිඩය පහතින්. 

>  



<h3 align='right'><a href='https://www.helakuru.lk/esana/p/108625/'>📅 2025-03-25 13:40:00</a></h3>
