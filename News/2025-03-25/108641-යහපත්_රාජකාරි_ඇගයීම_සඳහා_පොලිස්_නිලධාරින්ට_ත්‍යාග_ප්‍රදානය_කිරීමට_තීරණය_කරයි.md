<p align='center'><b><h2 align='center' title='Decision to Award Prizes to Police Officers in Recognition of Good Service'>🏷යහපත් රාජකාරි ඇගයීම සඳහා පොලිස් නිලධාරින්ට ත්‍යාග ප්‍රදානය කිරීමට තීරණය කරයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/srilanka-police[1].jpg' width='600' alt='Decision to Award Prizes to Police Officers in Recognition of Good Service'></p>

> යහපත් රාජකාරි ඇගයීම සඳහා ත්‍යාග සහ පොලිස්පති ප්‍රශංසා ප්‍රදානය කිරීමට පොලිස් දෙපාර්තමේන්තුව තීරණය කර තිබෙනවා.

> ඒ අනුව රාජ්‍ය නිවේදිත නිලධාරීන් 13ක්, පරීක්ෂක ශ්‍රේණියේ නිලධාරීන් 100ක්, කාන්තා පරීක්ෂක ශ්‍රේණියේ නිලධාරිනියන් 05ක්, පොලිස් සැරයන් සහ පොලිස් කොස්තාපල්වරුන් 231ක් හා කාන්තා පොලිස් සැරයන් සහ කොස්තාපල්වරියන් 38ක්, පොලිස් සැරයන් රියදුරු සහ කොස්තාපල් රියදුරු නිලධාරීන් 08ක් ඇගයීම සඳහා තෝරාගෙන ඇති බවයි පොලීසිය සඳහන් කළේ.

> මෙයට අමතරව යුද හමුදා නිලධාරීන් සහ නාවික හමුදා නිලධාරීන් 113ක්, සිවිල් ආරක්ෂක නිලධාරීන් එක් අයෙක් හා සිවිල් පුද්ගලයින් 06 දෙනෙකු ඇතුළු 515 දෙනෙකු වෙනුවෙන් පොලිස් ත්‍යාග අරමුදල මඟින් රුපියල් මිලියන 29 කට අධික මුදලක් පිරිනැමීමට නියමිත බව සඳහන්.

> මේ සඳහා වන උත්සවය හෙට (26) අපරාධ වාර්තා කොට්ඨාසයේදී මහජන ආරක්ෂක අමාත්‍යංශයේ ලේකම්, විශ්‍රාමික නියෝජ්‍ය පොලිස්පති රවී සෙනෙවිරත්න සහ වැඩබලන පොලිස්පති නීතිඥ ප්‍රියන්ත වීරසූරියගේ සහභාගීත්වයෙන් පැවැත්වීමට නියමිත බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/108641/'>📅 2025-03-25 18:45:00</a></h3>
