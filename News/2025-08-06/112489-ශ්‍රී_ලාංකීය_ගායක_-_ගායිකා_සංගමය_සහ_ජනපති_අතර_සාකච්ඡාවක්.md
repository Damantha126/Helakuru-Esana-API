<p align='center'><b><h2 align='center' title='A discussion between the Sri Lankan Singers' Association and the President'>🏷ශ්‍රී ලාංකීය ගායක - ගායිකා සංගමය සහ ජනපති අතර සාකච්ඡාවක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-singer-jk.jpg' width='600' alt='A discussion between the Sri Lankan Singers' Association and the President'></p>

> ජනාධිපති අනුර කුමාර දිසානායක සහ ශ්‍රී ලාංකීය ගායක - ගායිකා සංගමය අතර හමුවක් ජනාධිපති ලේකම් කාර්යාලයේදී පැවැත්වුණා.

> ගීතයක පරම සහ නෛතික අයිතිවාසිකම පද රචකයාට, තනු නිර්මාපකයින්ට මෙන්ම ගායක ගායිකාවන්ට ද ලබා දීමට අවශ්‍ය නීති සංශෝධනය කරන ලෙස ශ්‍රී ලාංකීය ගායක - ගායිකා සංගමය මෙහිදී ජනාධිපතිවරයාගෙන් ඉල්ලීමක් කර ඇති බවයි සඳහන් වෙන්නේ.

> බුද්ධිමය දේපළ පනත යටතේ ගීතයක පරම අයිතිය පද රචකයාට හා තනු නිර්මාපකයාට තිබෙන නිසා ජනප්‍රිය ගායක - ගායිකාවන් රැසක් අර්බුදයකට පත් ව ඇති බවද, තමන්ගේ සමාජ මාධ්‍යයක පවා ගීතයක් පළ කිරීමට හැකියාවක් නැති බවද මෙහිදී අවධාරණය තිබෙනවා. 

> මේ පිළිබඳ අධ්‍යයනය කර, දැනට පවතින ජාත්‍යන්තර නීතිය සහ තාක්ෂණික අවශ්‍යතා මත පදනම්ව ජාත්‍යන්තර වශයෙන් ගොඩ නැඟී ඇති සම්මුති අධ්‍යයනය කරමින් ද, ඉහත සඳහන් සියලු පාර්ශ්ව ඉදිරිපත් කරන කරුණු සැලකිල්ලට ගනිමින් ද, සෑම පාර්ශ්වයකටම සාධාරණත්වය ඉෂ්ට වන පරිදි විසඳුමක් සඳහා ප්‍රවේශයක් ලබා ගත යුතු බව ජනාධිපතිවරයා මෙහිදී පෙන්වා දී ඇති බවයි වැඩිදුරටත් සඳහන් වෙන්නේ.

> ‍අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/112489/'>📅 2025-08-06 12:50:00</a></h3>
