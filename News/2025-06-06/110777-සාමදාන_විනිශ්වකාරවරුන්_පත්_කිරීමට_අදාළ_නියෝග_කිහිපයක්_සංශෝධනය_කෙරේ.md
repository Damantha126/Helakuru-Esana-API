<p align='center'><b><h2 align='center' title='Several orders related to the appointment of Justices of the Peace will be amended'>🏷සාමදාන විනිශ්වකාරවරුන් පත් කිරීමට අදාළ නියෝග කිහිපයක් සංශෝධනය කෙරේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/jastis-new.jpg' width='600' alt='Several orders related to the appointment of Justices of the Peace will be amended'></p>

> සාමදාන විනිශ්වකාරවරුන් පත් කිරීමට අදාළ නියෝග කිහිපයක් සංශෝධනය කරමින් අධිකරණ අමාත්‍යවරයා විසින් අති විශේෂ ගැසට් නිවේදනයක් නිකුත් කර තිබෙනවා.

> ඒ අනුව, පරිපාලන දිස්ත්‍රික්කයක් සදහා සාමදාන විනිශ්චකරුවන් පත් කිරීමට අදාළව නියෝගයක් දක්වා ඇති අතර, එහි වයස් සීමාව අවුරුදු 30ට නොඅඩු සහ අවුරුදු 75 ට නොවැඩි තැනැත්තෙකු විය යුතු බවද නව සංශෝධනවලට ඇතුළත් කර තිබෙනවා.

> එසේම, දිවයිනටම සාමදාන විනිශ්චකාරවරයෙකු වශයෙන් පත් කිරීම සඳහා අවුරුදු 05කට නොඅඩු කාල සීමාවක් පරිපාලන දිස්ත්‍රික්කයක සාමදාන විනිශ්චකාරවරයෙකු ලෙස කටයුතු කර තිබිය යුතු බවට වන නියෝගයක් ද සංශෝධන සඳහා ඇතුළත් කර ඇති බවයි සඳහන් වෙන්නේ.

> එසේම, උසස්පෙළ විභාගයෙන් එක් විෂයයක් හෝ සමත් තැනැත්තෙකු විය යුතු බවට ද එකී නියෝගයේ ඇතුළත් කර ඇති අතර, මෙතෙක් සාමදාන විනිශ්චකාරවරුන් සඳහා වූ නියෝග යටතේ ‘ජීවිත කාලය පුරාවටම’ යනුවෙන් 04 වන නියෝගයේ සඳහන් වචනය වෙනුවට ‘වයස අවුරුදු 75 ට එළඹෙන තෙක්’ යන වචනය ආදේශ කර තිබෙනවා.

> අදාළ ගැසට් නිවේදනය පහතින්.

>  



<h3 align='right'><a href='https://www.helakuru.lk/esana/p/110777/'>📅 2025-06-06 13:45:00</a></h3>
