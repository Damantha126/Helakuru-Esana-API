<p align='center'><b><h2 align='center' title='Man arrested for producing nude videos and photos of 13-year-old boy'>🏷13 හැවිරිදි පිරිමි දරුවෙකුගේ නිරුවත් වීඩීයෝ සහ ඡායාරූප නිෂ්පාදනය කළ පුද්ගලයෙක් අත්අඩංගුවට</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/sex-abuse-child.jpg' width='600' alt='Man arrested for producing nude videos and photos of 13-year-old boy'></p>

> ශ්‍රී ලාංකික පිරිමි ළමයෙකුගේ අසභ්‍ය දර්ශන නිෂ්පාදනය කරන ලද සැකකරුවෙකු අත්අඩංගුවට ගෙන තිබෙනවා.

> ඒ අනුව, අදාළ සැකකරු සම්බන්ධයෙන්, අතුරුදහන් වූ සහ සූරා කෑමට ලක්වූ ළමුන් සඳහා වන අමෙරිකා රජයේ ජාතික මධ්‍යස්ථානය මඟින් (NCMEC) ලබාදුන් වාර්තාවක් අනුව, මෙරට ළමා හා කාන්තා අපයෝජන නිවාරණ කාර්යාංශය මඟින් විමර්ශන ආරම්භ කර තිබුණු බවයි සඳහන් වෙන්නේ.

> අත්අඩංගුවට ගත් සැකකරු වයස අවුරුදු 34ක් වන ආඬිගම, ආණමඩුව ප්‍රදේශයේ පදිංචි ජංගම දුරකථන අළුත්වැඩියා කිරීමේ ස්ථානයක් පවත්වාගෙන යන පුද්ගලයෙක් බවයි වාර්තා වෙන්නේ.

> අදාළ සැකකරු 2022 වර්ෂයේ සිට අන්තර්ජාලය ඔස්සේ විදේශීය ළමුන්ගේ ලිංගික ක්‍රියාකාරකම් අඩංගු අසභ්‍ය වීඩියෝ දර්ශන හා ඡායාරූප එක් රැස් කරගනිමින් ඒවා නරඹා ඇති බවත්, එසේම ශ්‍රී ලංකාවේ වයස අවුරුදු 13 ළමයෙකුගේ නිරුවත් වීඩීයෝ සහ අදාළ ඡායාරූප නිෂ්පාදනය කිරීම සම්බන්ධයෙන්ද කරුණු අනාවරණය කර ගෙන ඇති බවයි පැවසෙන්නේ.

> ළමා හා කාන්තා අපයෝජන නිවාරණ හා විමර්ශන කාර්යංශය විසින් වැඩිදුර විමර්ශන සිදුකරනවා.

>  



<h3 align='right'><a href='https://www.helakuru.lk/esana/p/109568/'>📅 2025-04-25 21:05:00</a></h3>
