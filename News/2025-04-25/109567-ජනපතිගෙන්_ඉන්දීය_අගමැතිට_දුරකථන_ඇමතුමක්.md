<p align='center'><b><h2 align='center' title='President makes phone call to Indian Prime Minister'>🏷ජනපතිගෙන් ඉන්දීය අගමැතිට දුරකථන ඇමතුමක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-narendra-modi.jpg' width='600' alt='President makes phone call to Indian Prime Minister'></p>

> පුද්ගලයන් 26 දෙනෙකුගේ ජීවිත අහිමි කරමින් ඉන්දියාවට අයත් කාශ්මීරයේ පහල්ගම්හි පසුගියදා සිදු වූ ත්‍රස්ත ප්‍රහාරය තරයේ හෙළා දකින බව ජනාධිපති අනුර කුමාර දිසානායක පවසනවා.

> ඉන්දියානු අග්‍රාමාත්‍ය නරේන්ද්‍ර මෝදි වෙත අද (25) දහවල් දුරකථන ඇමතුමක් ලබා දෙමින් ජනාධිපතිවරයා මේ බව ප්‍රකාශ කළ අතර, විනාඩි පහළොවකට ආසන්න කාලයක් දෙරටේ නායකයන් දුරකථන සංවාදයේ නිරත වූ බවයි ජනාධිපති මාධ්‍ය අංශය සඳහන් කළේ.

> මෙම ත්‍රස්ත ප්‍රහාරය පිළිබඳව දැන ගැනීමෙන් තමා මහත් කම්පාවට පත් වූ බවද, ශ්‍රී ලංකාව සෑම විටම ඉන්දියානු ජනතාව සමඟ සහෝදරත්වයෙන් බැඳී සිටින බවද ජනාධිපතිවරයා මෙහිදී පවසා තිබෙනවා.

> එසේම ලොව කොතැනක වුවද ක්‍රියාත්මක වන ත්‍රස්තවාදය තරයේ හෙළා දකින බවද ජනාධිපති අනුර කුමාර දිසානායක වැඩිදුරටත් සඳහන් කර තිබෙනවා.

> මේ සම්බන්දයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/109567/'>📅 2025-04-25 20:40:00</a></h3>
