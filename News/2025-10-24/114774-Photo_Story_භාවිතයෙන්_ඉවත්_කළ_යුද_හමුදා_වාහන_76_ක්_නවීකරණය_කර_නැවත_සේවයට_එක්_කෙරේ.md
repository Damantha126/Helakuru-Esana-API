<p align='center'><b><h2 align='center' title='Photo Story: 76 decommissioned army vehicles are repaired and returned to service'>🏷Photo Story: භාවිතයෙන් ඉවත් කළ යුද හමුදා වාහන 76 ක් නවීකරණය කර නැවත සේවයට එක් කෙරේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/army-bus-2025.jpg' width='600' alt='Photo Story: 76 decommissioned army vehicles are repaired and returned to service'></p>

> යුද හමුදාව විසින් දිගුකාලීනව භාවිතයට ගෙන අයෝග්‍ය තත්ත්වයට පත්කර තිබුණු වාහන 76 ක් යුද්ධ හමුදාපති ලුතිනන් ජෙනරල් ලසන්ත රොද්‍රිගෝගේ උපදෙස් පරිදි නවීකරණය කිරීමට ශ්‍රී ලංකා යුද හමුදාව කටයුතු කර තිබෙනවා.

> එම රථවාහන අද (24) සිට නැවත යුද හමුදාවේ භාවිතයට යොදා ගැනීමට නියමිත බවයි සඳහන් වෙන්නේ.

> Clean Sri Lanka වැඩසටහනට සමගාමීව ක්‍රියාත්මක කළ ව්‍යාපෘතියක් යටතේ නවීකරණය කළ මෙම වාහන නැවත යුද්ධ හමුදාවේ සේවය සඳහා එක් කිරීමට හැකිවීම තුළින් යුද්ධ හමුදාව සඳහා විදෙස් රටවලින් වාහන ගෙන්වීමට වැය වන අතිවිශාල විදේශ විනිමය ප්‍රමාණයක් ඉතිරි කර ගැනීමට හැකියාව ලැබී ඇති බවයි යුද හමුදාව සඳහන් කරන්නේ.

> ශ්‍රී ලංකා යුද්ධ හමුදා විදුලි හා යාන්ත්‍රික ඉංජිනේරු රෙජිමේන්තුව විසින් ක්‍රියාත්මක කළ මෙම ව්‍යාපෘතියේ පළමු අදියර යටතේ ට්‍රක් රථ, බස් රථ, වතුර බවුසර්, යුනි බෆල් රථ, කැබ් රථ, ගිලන් රථ, වෑන් රථ, ගලි බවුසර් ඇතුළු වාහන 76 ක් මෙලෙස නවීකරණය කර යළි සේවයට එක් කර තිබෙන බවයි වාර්තා වන්නේ.

>  



<h3 align='right'><a href='https://www.helakuru.lk/esana/p/114774/'>📅 2025-10-24 17:25:00</a></h3>
