<p align='center'><b><h2 align='center' title='The official welcoming ceremony for Indian Prime Minister Narendra Modi begins at the Independence Square premises.'>🏷ඉන්දීය අගමැති නරේන්ද්‍ර මෝදි පිළිගැනීමේ නිල උත්සවය නිදහස් චතුරස්‍ර පරිශ්‍රයේදී ඇර​ඹේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/modi-akd.jpg' width='600' alt='The official welcoming ceremony for Indian Prime Minister Narendra Modi begins at the Independence Square premises.'></p>

> ඉන්දීය අග්‍රාමාත්‍ය නරේන්ද්‍ර මෝදි නිල වශයෙන් පිළිගැනීමේ රාජ්‍ය උත්සවය මේ වන විට කොළඹ නිදහස් චතුරස්‍ර පරිශ්‍රයේදි සිදු කෙරෙනවා.

> ජනාධිපති අනුර කුමාර දිසානායක විසින් ඉන්දීය අග්‍රාමාත්‍ය නරේන්ද්‍ර මෝදි පිළිගත් අතර ඉන් පසුව ජාතික ගීය වාදනය කිරීමත්, යුධ හමුදා ආචාර වෙඩි මුර පැවැත්වීමත් සිදුකෙරුණා.

> මෙම පිළිගැනීමේ උත්සවයෙන් පසුව, රාජ්‍ය නායකයන් දෙදෙනා ගාලු මුවදොර පිහිටි ජනාධිපති ලේකම් කාර්යාලයට ගමන් කිරීමට නියමිත අතර එහිදී ද්වි පාර්ශ්වික සාකච්ඡා පැවැත්වීමට නියමිතව තිබෙන බවයි සඳහන් වන්නේ.

> ඉන්දියානු අගමැති නරේන්ද්‍ර මෝදි දෙදින නිල සංචාරයක් සඳහා ඊයේ රාත්‍රියේ මෙරටට පැමිණි අතර විදේශ කටයුතු අමාත්‍ය විජිත හේරත් ඇතුළු පිරිසක් විසින් ඔහුව ඉතා උණුසුම් අන්දමින් පිළිගනු ලැබුවා.

>  



<h3 align='right'><a href='https://www.helakuru.lk/esana/p/108974/'>📅 2025-04-05 09:24:42</a></h3>
