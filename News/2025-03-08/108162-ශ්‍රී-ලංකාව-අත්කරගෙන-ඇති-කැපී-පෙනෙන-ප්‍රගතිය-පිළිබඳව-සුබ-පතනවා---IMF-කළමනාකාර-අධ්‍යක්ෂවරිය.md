<p align='center'><b><h2 align='center' title='IMF Managing Director congratulates Sri Lanka on remarkable progress'>🏷ශ්‍රී ලංකාව අත්කරගෙන ඇති කැපී පෙනෙන ප්‍රගතිය පිළිබඳව සුබ පතනවා - IMF කළමනාකාර අධ්‍යක්ෂවරිය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/kristalina-georgieva[1].jpg' width='600' alt='IMF Managing Director congratulates Sri Lanka on remarkable progress'></p>

> ශ්‍රී ලංකාව අත්කරගෙන ඇති කැපී පෙනෙන ප්‍රගතිය පිළිබඳව තමන් ජනාධිපති අනුර කුමාර දිසානායක වෙත  සුබ පැතූ බව ජාත්‍යන්තර මූල්‍ය අරමුදලේ (IMF) කළමනාකාර අධ්‍යක්ෂ ක්‍රිස්ටලිනා ජෝර්ජියේවා පවසනවා.

> ජනාධිපති අනුර කුමාර  දිසානායක සමග වීඩියෝ තාක්ෂණය ඔස්සේ පවත්වන ලද හමුව පිළිබඳව සිය 'X' ගිණුමේ සටහනක් තබමින් ඇය මේ බව සඳහන් කරනු ලැබුවා.

> එමෙන්ම ආයෝජනයන් ආකර්ෂණය කරගැනීම හා ජීවන තත්ත්වය ඉහළ නැංවීමට ජාත්‍යන්තර මූල්‍ය අරමුදලේ මග පෙන්වීම යටතේ අඛණ්ඩ ප්‍රතිසංස්කරණවල වැදගත්කම පිළිබඳව ද එහිදී සාකච්ඡා කළ බවයි ජාත්‍යන්තර මූල්‍ය අරමුදලේ (IMF) කළමනාකාර අධ්‍යක්ෂ ක්‍රිස්ටලිනා ජෝර්ජියේවා සිය 'X' පණිවුඩය මගින් වැඩිදුරටත් දන්වා සිටින්නේ.

> අදාළ X පණිවුඩය පහතින්. 



<h3 align='right'><a href='https://www.helakuru.lk/esana/p/108162/'>📅 2025-03-08 19:58:26</a></h3>
