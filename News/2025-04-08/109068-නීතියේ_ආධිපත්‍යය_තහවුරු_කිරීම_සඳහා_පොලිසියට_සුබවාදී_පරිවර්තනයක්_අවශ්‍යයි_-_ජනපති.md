<p align='center'><b><h2 align='center' title='The police need a positive transformation to ensure the rule of law - President'>🏷නීතියේ ආධිපත්‍යය තහවුරු කිරීම සඳහා පොලිසියට සුබවාදී පරිවර්තනයක් අවශ්‍යයි - ජනපති</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-stf.jpg' width='600' alt='The police need a positive transformation to ensure the rule of law - President'></p>

> නීතිය, විධානය හා ආධිපත්‍යය තහවුරු කිරීම සඳහා ශ්‍රී ලංකා පොලිසියට සුබවාදී පරිවර්තනයක් අත්‍යවශ්‍ය බව ජනාධිපති අනුර කුමාර දිසානායක පවසනවා.

> පුරවැසියන් විසින් නීතියේ විධානයේ ආධිපත්‍යය සුරැකීම පිළිබඳව ශ්‍රී ලංකා පොලිසිය කෙරෙහි විශ්වාසය තබා ඇති බවත්, එය සුරැකීම පොලිස් දෙපාර්තමේන්තුවේ වගකීමක් බවයි කළුතර, කටුකුරුන්ද විශේෂ බලකා පුහුණු කඳවුරේ පැවති 82 වන මූලික පුහුණු පාඨමාලාව හැදෑරූවන්ගේ විසිර යාමේ උත්සවයට එක් වෙමින් ජනාධිපතිවරයා සඳහන් කළේ.

> තම වෘත්තියට කොතරම් සාධාරණයක් ඉටු කරනවාද, ගෞරව කරනවාද යන්න කෙනෙකුගේ වෘත්තීය ජීවිතය තුළින් නිරූපණය වන බවත්, එම වෘත්තීයභාවය සාක්ෂාත් කර ගැනීමෙන් මෙරටට අවශ්‍ය පරිවර්තනීය වෙනස ඇති කිරීමට දායක වන ලෙසත් ජනාධිපතිවරයා ආධුනික පොලිස් නිලධාරීන්ට ඇරයුම් කර තිබෙනවා.

> බොහෝ ක්ෂේත්‍ර බිඳවැටුණු මොහොතක, රට පරිවර්තනීය යුගයකට ගෙන යාමට පුරවැසියා විසින් දේශපාලන අධිකාරිය වෙනස් කිරීමට කටයුතු කළ බවත්, දේශපාලන අධිකාරිය පර්වර්තනය කළ පමණින් රටක් සාර්ථක නොවන බවත්, සියලු ක්ෂේත්‍රවලම සුබවාදී පරිවර්තනයක් අවශ්‍ය බවයි ජනාධිපතිවරයා වැඩිදුරටත් පෙන්වා දී තිබෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/109068/'>📅 2025-04-08 11:25:00</a></h3>
