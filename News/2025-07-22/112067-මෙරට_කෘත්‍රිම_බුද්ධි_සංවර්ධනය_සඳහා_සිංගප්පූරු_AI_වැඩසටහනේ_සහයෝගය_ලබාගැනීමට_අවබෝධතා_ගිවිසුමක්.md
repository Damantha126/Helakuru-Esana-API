<p align='center'><b><h2 align='center' title='A Memorandum of Understanding (MoU) has been signed to seek support from the Singapore AI Program for the development of artificial intelligence in Sri Lanka'>🏷මෙරට කෘත්‍රිම බුද්ධි සංවර්ධනය සඳහා සිංගප්පූරු AI වැඩසටහනේ සහයෝගය ලබාගැනීමට අවබෝධතා ගිවිසුමක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/ai-technology.jpg' width='600' alt='A Memorandum of Understanding (MoU) has been signed to seek support from the Singapore AI Program for the development of artificial intelligence in Sri Lanka'></p>

> කෘත්‍රිම බුද්ධිය සංවර්ධනය සඳහා වන ශ්‍රී ලංකාවේ උපාය මාර්ගික පරමාර්ථයන්ට දායක විය හැකි සජීවී හවුල්කාරිත්වය සහ දැනුම හුවමාරු කර ගැනීමේ අවස්ථා සොයා බැලීම සඳහා සිංගප්පූරුවේ ජාතික විශ්ව විද්‍යාලය යටතේ ක්‍රියාත්මක "සිංගප්පූරු කෘත්‍රිම බුද්ධිය පිළිබඳ වැඩසටහන" (AI Singapore) සමඟ සාකච්ඡා පවත්වා තිබෙනවා.

> ඒ සඳහා දෙරට අතර සහයෝගිතාව විධිමත් කිරීම පිණිස අවබෝධතා ගිවිසුමක් අත්සන් තැබීමට යෝජනාවක් ඉදිරිපත් වී ඇති අතර, එමගින් දේශීය හා ගෝලීය අභියෝගවලට මුහුණදීමට හැකිවන පරිදි, කෘත්‍රිම බුද්ධි තාක්ෂණයන් සංවර්ධනය කිරීම සඳහා වන ඒකාබද්ධ පර්යේෂණ ඇරඹුම් සිදු කිරීම, කෘත්‍රිම බුද්ධිමය වැඩසටහන් පැවැත්වීම හා අන්‍යෝන්‍ය සහයෝගය ඇති කර ගැනීම අරමුණු කර තිබෙන බවයි සඳහන් වන්නේ.

> ඒ අනුව, ශ්‍රී ලංකාවේ ඩිජිටල් ආර්ථික අමාත්‍යාංශය සහ සිංගප්පූරුවේ ජාතික විශ්ව විද්‍යාලය අතර යෝජිත අවබෝධතා ගිවිසුම අත්සන් තැබීම පිණිස ඩිජිටල් අමාත්‍යවරයා වශයෙන් ජනාධිපතිවරයා ඉදිරිපත් කළ යෝජනාව සඳහා අමාත්‍ය මණ්ඩලයේ අනුමැතිය ලබාදී ඇති බවයි සඳහන් වෙන්නේ.

> අදාළ කැබිනට් තීරණය පහතින්.

>  



<h3 align='right'><a href='https://www.helakuru.lk/esana/p/112067/'>📅 2025-07-22 13:51:29</a></h3>
