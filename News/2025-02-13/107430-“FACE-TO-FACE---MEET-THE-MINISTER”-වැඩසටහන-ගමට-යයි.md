<p align='center'><b><h2 align='center' title='“Face to Face - Meet the Minister” Program Launched in Hambantota'>🏷“FACE TO FACE - MEET THE MINISTER” වැඩසටහන ගමට යයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/meet-the-minister.jpg' width='600' alt='“Face to Face - Meet the Minister” Program Launched in Hambantota'></p>

> කර්මාන්ත අමාත්‍ය සුනිල් හඳුන්නෙත්තිගේ සංකල්පයකට අනුව, කොළඹින් බැහැරව ප්‍රාදේශීයව ක්‍රියාත්මක වන කර්මාන්තකරුවන් සහ ව්‍යවසායකයන් වෙත ගොස්, ඔවුන් මුහුණදෙන ගැටළුවලට විසඳුම් ලබාදී, නිෂ්පාදන ආර්ථීකය වඩාත් ශක්තිමත් කිරීමේ අරමුණ ඇතිව කර්මාන්ත සහ ව්‍යවසායකත්ව සංවර්ධන අමාත්‍යාංශය විසින් සංවිධානය කරන “FACE TO FACE - MEET THE MINISTER” වැඩසටහනේ සමාරම්භක වැඩසටහන ඊයේ (12) හම්බන්තොට දිස්ත්‍රික් ලේකම් කාර්යාලයේදී පැවැත්වුණා.

> කර්මාන්ත සහ ව්‍යවසායකත්ව සංවර්ධන අමාත්‍ය සුනිල් හඳුන්නෙත්ති සහ නියෝජ්‍ය අමාත්‍ය චතුරංග අබේසිංහගේ ප්‍රධානත්වයෙන් පැවැත්වූ මෙම වැඩසටහනේදී හම්බන්තොට දිස්ත්‍රික්කයේ කර්මාන්තකරුවන් හා ව්‍යවසාකයන්ගේ ගැටලු එකම වේදිකාවක් මතදී අමාත්‍යවරුන් ප්‍රමුඛ වගකිවයුතු නිලධාරීන් වෙත යොමු කිරීමට හැකිවූ බවයි එම අමාත්‍යංශය සඳහන් කළේ.

> රාජ්‍ය ආයතන නියෝජනය කරමින් රාජ්‍ය නිලධාරීන් රැසක් සහභාගී වූ මෙම වැඩසටහනේදී කර්මාන්තකරුවන් මුහුණ දෙන ඉඩම් ගැටලුව, රජය විසින් අය කරන බදු, තාක්ෂණික අවශ්‍යතා, කර්මාන්ත සඳහා අවශ්‍ය යටිතල පහසුකම් ලබා ගැනීම, අමුද්‍රව්‍ය සපයා ගැනීම, අමුද්‍රව්‍ය ප්‍රවාහනය, ප්‍රාග්ධනය සපයා ගැනීම, පාරිසරික ගැටළු, රාජ්‍ය ආයතනවල සේවය ලබා ගැනීමේදී සිදුවන දුෂ්කරතා ඇතුළු ගැටළු රාශියක් අමාත්‍යවරුන් වෙත ඉදිරිපත් කර තිබෙනවා.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/107430/'>📅 2025-02-13 14:00:00</a></h3>
