<p align='center'><b><h2 align='center' title='Photo Story: President inquires about the well-being of soldiers residing at the Mihindu Seth Medura'>🏷Photo Story : ජනපති මිහිඳු සෙත් මැදුරෙහි නේවාසික සෙබළුන්ගේ සුවදුක් විමසයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-mihindu.jpg' width='600' alt='Photo Story: President inquires about the well-being of soldiers residing at the Mihindu Seth Medura'></p>

> ජනාධිපති අනුර කුමාර දිසානායක අද (19) පෙරවරුවේ අත්තිඩිය ‘මිහිඳු සෙත් මැදුර’ සුවතා නිකේතනය වෙත ගොස්, එහි නේවාසිකව ප්‍රතිකාර ලබන නේවාසික සෙබළුන්ගේ සුවදුක් විමසා බලා තිබෙනවා.

> සෙබළුන් වෙත ගොස් ඔවුන් සමඟ සුහද පිළිසඳරක නිරත වීමෙන් අනතුරුව ජනාධිපතිවරයා ඔවුන්ගේ සිතුවම් හා නිර්මාණ නැරඹීමටද එක්වූ බවයි ජනාධිපති මාධ්‍ය අංශය සඳහන් කළේ.

> තිස් අවුරුදු යුද්ධය හේතුවෙන් උතුරේත්, දකුණේත් විශාල පිරිසකට තම ජීවිත මෙන්ම අත් පා, ශරීර කොටස් අහිමි වී සදහටම ආබාධිත තත්ත්වයට පත් වීමට සිදු වූ බව පැවසූ ජනාධිපතිවරයා යළිත් කිසිදු දිනෙක මෙවන් තත්ත්වයක් ඇති වීමට ඉඩ නොදෙන බව අවධාරණය කර තිබෙනවා.

> එසේම ආබාධිත තත්ත්වයට පත් සෙබළුන් මෙන්ම ඔවුන්ගේ පවුල්වල අභිවෘද්ධිය වෙනුවෙන් තමා අඛණ්ඩව කැප වන බවටද ජනාධිපතිවරයා සඳහන් කළ බවයි ජනාධිපති මාධ්‍ය අංශය වැඩිදුරටත් සඳහන් කළේ.

>  



<h3 align='right'><a href='https://www.helakuru.lk/esana/p/110218/'>📅 2025-05-19 14:00:00</a></h3>
