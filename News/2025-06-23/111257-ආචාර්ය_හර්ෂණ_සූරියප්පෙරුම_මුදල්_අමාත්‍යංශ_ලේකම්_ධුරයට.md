<p align='center'><b><h2 align='center' title='Dr. Harshana Suriyapperuma appointed as Secretary to the Ministry of Finance'>🏷ආචාර්ය හර්ෂණ සූරියප්පෙරුම මුදල් අමාත්‍යංශ ලේකම් ධුරයට</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/harshana-suriyapperuma-pmd-i.jpg' width='600' alt='Dr. Harshana Suriyapperuma appointed as Secretary to the Ministry of Finance'></p>

> මුදල් අමාත්‍යාංශයේ නව ලේකම්වරයා ලෙස ජනාධිපති අනුර කුමාර දිසානායක විසින් ආචාර්ය හර්ෂණ සූරියප්පෙරුම පත් කර තිබෙනවා.

> ඒ අනුව මීට අදාළ පත්වීම් ලිපිය ජනාධිපති ලේකම් ආචාර්ය නන්දික සනත් කුමානායක විසින් අද (23) පෙරවරුවේ ජනාධිපති කාර්යාලයේදී ආචාර්ය හර්ෂණ සූරියප්පෙරුම වෙත භාරදී ඇති බවයි සඳහන් වෙන්නේ.

> ශ්‍රී ජයවර්ධනපුර විශ්වවිද්‍යාලයේ කළමනාකරණ පශ්චාත් උපාධි ආයතනයෙන් ව්‍යාපාර පරිපාලනය පිළිබඳ පශ්චාත් උපාධිය (MBA) ලබා ඇති ආචාර්ය හර්ෂණ සූරියප්පෙරුම මැලේසියාවේ කළමනාකරණ හා විද්‍යා විශ්ව විද්‍යාලයෙහි (Management and Science University) ආචාර්ය උපාධිධාරියකුද වන අතර, ඔහු එක්සත් රාජධානියේ කළමනාකරණ ගණකාධිකාරීන්ගේ වරලත් ආයතනය (CIMA) සහ වරලත් සහතිකලත් ගණකාධිකාරි සංගමයේ (ACCA) සාමාජිකයෙක් ද වෙනවා.

> ආචාර්ය හර්ෂණ සූරියප්පෙරුම මීට පෙර මුදල් හා ක්‍රමසම්පාදන නියෝජ්‍ය අමාත්‍යවරයා ලෙස කටයුතු කළ අතර, පසුගියදා පාර්ලිමේන්තුවෙන් ඉල්ලා අස්වීමට කටයුතු කර තිබුණා

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/111257/'>📅 2025-06-23 14:43:45</a></h3>
