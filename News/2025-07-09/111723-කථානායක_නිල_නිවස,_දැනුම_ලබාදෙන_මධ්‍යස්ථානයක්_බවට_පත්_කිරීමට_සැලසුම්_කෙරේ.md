<p align='center'><b><h2 align='center' title='Plans to turn the Speaker's official residence into a knowledge center'>🏷කථානායක නිල නිවස, දැනුම ලබාදෙන මධ්‍යස්ථානයක් බවට පත් කිරීමට සැලසුම් කෙරේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/jagath-uip.jpg' width='600' alt='Plans to turn the Speaker's official residence into a knowledge center'></p>

> කථානායක නිල නිවස, මෙරට සියලුම තලයන් නියෝජනය කරන මන්ත්‍රීවරුන්ට දැනුම ලබාදෙන මධ්‍යස්ථානයක් බවට පත් කරන බව කථානායක වෛද්‍ය ජගත් වික්‍රමරත්න පවසනවා.

> ඒ අනුව, ජාත්‍යන්තර සම්බන්ධතා, මුල්‍ය නීතිය, ආණ්ඩුකරණය යනාදී විෂයයන් සම්බන්ධයෙන් ප්‍රාදේශීය සභා, පළාත් සභා සහ පාර්ලිමේන්තුව නියෝජනය කරන සියලුම මන්ත්‍රීවරුන්ට අවශ්‍ය දැනුම මෙම මධ්‍යස්ථානය ඔස්සේ ලබාදීමට සැලසුම් කර ඇති බවයි කථානායකවරයා සඳහන් කළේ.

> මෙම මධ්‍යස්ථානය ගුණාත්මක සහ ප්‍රමාණාත්මක පර්යේෂණ සඳහා ජාතික සහ ජාත්‍යන්තර මට්ටමේ පර්යේෂණ මධ්‍යස්ථානයක් බවට පත් කිරීමටද යෝජනා කර ඇති බවයි ඔහු වැඩිදුරටත් සඳහන් කර සිටි‍යේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/111723/'>📅 2025-07-09 14:15:00</a></h3>
