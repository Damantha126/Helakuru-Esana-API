<p align='center'><b><h2 align='center' title='No suspects related to the assassination of Lasantha Wickrematunge have been released. - Attorney General's Department'>🏷නිදහස් ක​ළේ ලසන්ත වික්‍රමතුංග ඝාතන සිද්ධියට සම්බන්​ධ සැකකරුවන් නො​වේ - නීතිපති දෙපාර්තමේන්තුව</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/attorney-general-department-archived.jpg' width='600' alt='No suspects related to the assassination of Lasantha Wickrematunge have been released. - Attorney General's Department'></p>

> ගල්කිස්ස උසාවියේ පවති​න නඩුවක සැකකරුවන් තිදෙනෙක් නිදහස් කිරී​ම​ට නීතිපතිවරයාගේ නිර්දේශය සම්බන්ධයෙන් නීතිපති දෙපාර්තමේන්තුවෙන් නිවේදනයක් නිකුත් කර තිබෙනවා.

> ඒ අනුව නීතිපති විසින් පසුගිය ජනවාරි 27 වන දින අපරාධ පරික්ෂණ දෙපාර්තමේන්තුවට යොමුකළ ලිපියේ නම් සඳහන් සැකකරුවන් මාධ්‍යවේදී ලසන්ත වික්‍රමතුංග ඝාතනයට සම්බන්ධ සැකකරුවන් නොවන බවයි එම නිවේදන​යේ සඳහන් වන්​නේ.

> ලසන්ත ඝාතනයේ ඇසින් දුටු සාක්ෂිකරුවකු නොවන ඔහුගේ රියදුරු 2015 වසරේදී අපරාධ පරීක්ෂණ දෙපාර්තමේන්තුවට කැඳවූ අවස්ථාවේදී 2009 වසර අ​ගභාගයේදී තමා පැහැර ගැනීමකට ලක්වූ බවට දැනුම් දී තිබෙන බවත් ඒ අනුව විමර්ශ​න ​ආරම්භ කළ බවද අදාළ නිවේදනයෙන් දැනුම් දී තිබෙනවා.

> එම විමර්ශනයේ දී සැකකරුවකු ලෙස නම් කරන ලද ප්‍රේමනාත් ආනන්ද උදලාගම අපරාධ චෝදනා ගොනු කිරිමට තරම් ප්‍රමාණවත් තරම් සාක්ෂි නොමැතිවිම නිසා නිදහස් කිරිමට තීරණය කළ බවත් මාධ්‍යවේදී ලසන්ත වික්‍රමතුංග ඝාතනය වන අවස්ථාවේ රථයේ තිබූ ලේඛනයක් අස්ථාන ගතවී​ම සම්බන්ධයෙන් අත්අඩංගුවට ගත් හෙටිට්ආරච්චිගේ දොන් තිස්සසිරි සුගතපාල හා විතාරණ ආරච්චිගේ සිරිමෙවන් ප්‍රසන්න නානායක්කාර යන අයවද ප්‍රමාණවත් තරම් සාක්ෂි නොමැතිවීම නිසා නිදහස් කිරිමට තීරණය කළ බවයි අදාළ නිවේදනයේ වැඩිදුරටත් දැක්වෙන්නේ.

> අදාළ නිවේදනය පහතින්. 



<h3 align='right'><a href='https://www.helakuru.lk/esana/p/107284/'>📅 2025-02-07 19:47:43</a></h3>
