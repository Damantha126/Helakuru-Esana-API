<p align='center'><b><h2 align='center' title='Steps to tighten laws against shooting wild elephants'>🏷වන අලින්ට වෙඩි තැබීම්වලට විරුද්ධව නීති දැඩි කිරීමට පියවර</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/dhammika-parabadi-iop.jpg' width='600' alt='Steps to tighten laws against shooting wild elephants'></p>

> වන අලින්ට වෙඩි තැබීම්වලට විරුද්ධව නීති දැඩි කිරීමේ අරමුණෙන් පරිසර අමාත්‍යවරයා හා වනජීවී දෙපාර්තමේන්තුවේ නිලධාරීන් අතර සාකච්ඡාවක් අද (15) පරිසර අමාත්‍යංශ‍යේදී පවත්වා තිබෙනවා.

> ඒ අනුව, පරිසර අමාත්‍ය වෛද්‍ය දම්ම්ක පටබැඳි සහ නියෝජ්‍ය අමාත්‍ය ඇන්ටන් ජයකොඩිගේ ප්‍රධානත්වයෙන් මෙම සාකච්ඡාව පැවති බවයි පරිසර අමාත්‍යංශය සඳහන් කළේ.

> මෙහිදී, වන අලින්ට සිදු කරන වෙඩි තැබීම්වලට විරුද්ධව නීතිය දැඩිව ක්‍රියාත්මක කිරීමට අවශ්‍ය කටයුතු සිදු කරන ලෙස පරිසර අමාත්‍යවරයා විසින් වනජීවි සංරක්ෂණ දෙපාර්තමේන්තුවේ අධ්‍යක්ෂ ජනරාල් වෙත උපදෙස් ලබාදී තිබෙනවා.

> එසේම පුද්ගලික ඉඩම් කේන්ද්‍ර කර ගනිමින් නීති විරෝධී ලෙස ඉදිකර ඇති විදුලි වැටවල් සම්බන්ධයෙන් දැඩිව නීතිය ක්‍රියාත්මක කිරීම සඳහාත්, වන සතුන් ඝාතනය කිරීමේ නීති යාවත්කාලීන කරමින් වරදකරුවන් වෙත දඩුවම් පැමිණවීමේ ක්‍රියාවලිය ශක්තිමත් කිරීම පිළිබඳත් මෙහිදී සාකච්ඡා කර ඇති බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/111880/'>📅 2025-07-15 17:10:00</a></h3>
