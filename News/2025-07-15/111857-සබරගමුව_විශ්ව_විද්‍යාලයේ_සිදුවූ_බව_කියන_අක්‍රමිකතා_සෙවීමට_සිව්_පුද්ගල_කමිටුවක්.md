<p align='center'><b><h2 align='center' title='A four-member committee has been formed to investigate alleged irregularities at Sabaragamuwa University.'>🏷සබරගමුව විශ්ව විද්‍යාලයේ සිදුවූ බව කියන අක්‍රමිකතා සෙවීමට සිව් පුද්ගල කමිටුවක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/sabaragamuwa-university.jpg' width='600' alt='A four-member committee has been formed to investigate alleged irregularities at Sabaragamuwa University.'></p>

> සබරගමුව විශ්ව විද්‍යාලයේ සිදුවූ බවට සඳහන් පරිපාලන හා මූල්‍ය අක්‍රමිකතා සම්බන්ධයෙන් පරීක්‍ෂණයක් පැවැත්වීම සඳහා ස්වාධීන විමර්ශන කමිටුවක් පත් කර තිබෙනවා.

> සබරගමුව විශ්ව විද්‍යාලය සම්බන්ධයෙන් පොදු ව්‍යාපාර පිළිබඳ කාරක සභාව (COPE) විසින් කරන ලද නිර්දේශ ක්‍රියාත්මක කිරීම සඳහා සාමාජිකයින් 04 දෙනෙකුගෙන් යුත් මෙම කමිටුව පත්කර ඇති බවයි සඳහන් වෙන්නේ.

> මෙම කමිටුවේ සභාපති ධුරය සඳහා හිටපු ශ්‍රේෂ්ඨාධිකරණ විනිසුරු විජිත් කේ. මලල්ගොඩ පත්කර ඇති අතර, රුහුණු විශ්ව විද්‍යාලයේ හිටපු උප කුලපති මහාචාර්ය ගාමිණී සේනානායක, රාජ්‍ය සම්පත් හා ව්‍යවසාය සංවර්ධන අමාත්‍යාංශයේ හිටපු අතිරේක ලේකම් ඩබ්.එම්.සී. බණ්ඩාර යන අය කමිටු සාමාජිකයින් ලෙසද, විශ්ව විද්‍යාල ප්‍රතිපාදන කොමිෂන් සභාවේ සහකාර අභ්‍යන්තර විගණක නිලධාරිනී හසන්ති පතිරණ කැඳවුම්කරු ලෙසද පත්කර තිබෙනවා.

> මෙම කමිටුව විසින් දින 60ක් තුළ විමර්ශන වාර්තාවක් අධ්‍යාපන, උසස් අධ්‍යාපන හා වෘත්තීය අධ්‍යාපන අමාත්‍යාංශය වෙත ලබාදීමට නියමිත බවයි වැඩිදුරටත් සඳහන් වෙන්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/111857/'>📅 2025-07-15 13:15:00</a></h3>
