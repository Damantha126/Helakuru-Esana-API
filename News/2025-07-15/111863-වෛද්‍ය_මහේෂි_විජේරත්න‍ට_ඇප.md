<p align='center'><b><h2 align='center' title='Dr. Maheshi Wijeratne granted bail'>🏷වෛද්‍ය මහේෂි විජේරත්න‍ට ඇප</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/court-2.jpg' width='600' alt='Dr. Maheshi Wijeratne granted bail'></p>

> රක්ෂිත බන්ධනාගාරගත කර සිටි ශ්‍රී ජයවර්ධනපුර රෝහලේ විශේෂඥ වෛද්‍ය මහේෂි විජේරත්න ඇප මත මුදාහරින ලෙස කොළඹ මහේස්ත්‍රාත් අධිකරණය නියෝග කර තිබෙනවා.

> ඒ අනුව, ඇය සම්බන්ධයෙන් වන නඩුව අද (15) කැඳවූ අවස්ථාවේදී මෙම නියෝගය ලබාදී ඇති බවයි සඳහන් වෙන්නේ.

> සැකකාර ‍වෛද්‍යවරිය රුපියල් 50,000ක මුදල් ඇප සහ රුපියල් මිලියන පහ බැගින් වූ ශරීර ඇප දෙකක් මත මුදා හැර ඇති අතර, ඇයට ශ්‍රී ජයවර්ධනපුර රෝහලට ඇතුළුවීම තහනම් කර, විදේශ ගමන් තහනම් කිරීමට ද ප්‍රධාන මහේස්ත්‍රාත්වරිය නියෝග කර තිබෙනවා.

> ශල්‍ය උපකරණ, ඉහළ මිල ගණන්වලට රෝගීන්ට විකිණීම තුළින් දූෂණය නමැති වරද සිදු කිරීම සම්බන්ධයෙන් ඇයට චෝදනා එල්ල වී තිබෙනවා.



<h3 align='right'><a href='https://www.helakuru.lk/esana/p/111863/'>📅 2025-07-15 11:25:00</a></h3>
