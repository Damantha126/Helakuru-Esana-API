<p align='center'><b><h2 align='center' title='A car driven by ignoring the order to stop was shot in the Malabe area'>🏷අණ නොතකා ධාවනය කළ මෝටර් රථයකට මාලඹේ ප්‍රදේශයේදී වෙඩි ප්‍රහාරයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/arrested2[1].jpg' width='600' alt='A car driven by ignoring the order to stop was shot in the Malabe area'></p>

> අණ නොතකා ධාවනය කළ මෝටර් රථයකට මාලඹේ, හෝකන්දර ප්‍රදේශයේ දී ඊයේ (23) රාත්‍රියේ පොලිසිය විසින් වෙඩි ප්‍රහාරයක් එල්ල කර තිබෙනවා.

> මාලඹේ පොලිස් ස්ථානයේ නිලධාරීන්ට ලැබුණු තොරතුරක් මත ඊයේ රාත්‍රියේ හෝකන්දර, විස්කම් මාවත ප්‍රදේශයේ දී වැටලීමක් සිදුකර ඇති අතර, එම අවස්ථාවේ දී පැමිණි මෝටර් රථයක් නතර කරන ලෙසට පොලිස් නිලධාරීන් සංඥා කර ඇති බවත්, එම අණ නොතකා අදාළ රථය අධීක වේගයෙන් පසුපසට ධාවනය කරවා ඇති බවයි සඳහන් වෙන්නේ.

> එහිදී ක්‍රියාත්මක වූ පොලිස් නිලධාරියෙක් මෝටර් රථයේ රෝදයකට වෙඩි තබා ඇති අතර, එම අවස්ථාවේ දී රථය අසල විදුලි කණුවක ගැටී නතර වී තිබෙනවා.

> පසුව පොලිස් නිලධාරීන් විසින් මෝටර් රථය පරීක්ෂා කිරීමේදී එහි රියදුරු අසුන යට සඟවා තිබුණු කේරළ ගංජා කිලෝ එකයි ග්‍රෑම් 800ක ප්‍රමාණයක් සොයාගෙන ඇති අතර, එම අවස්ථාවේදී මෝටර් රථයේ සිටි කාන්තාවක් සහ පිරිමි පුද්ගලයෙක් අත්අඩංගුවට ගැනීමට පොලිසිය කටයුතු කර තිබෙන බවයි වැඩිදුරටත් සඳහන් වන්නේ.

>  



<h3 align='right'><a href='https://www.helakuru.lk/esana/p/107757/'>📅 2025-02-24 11:40:00</a></h3>
