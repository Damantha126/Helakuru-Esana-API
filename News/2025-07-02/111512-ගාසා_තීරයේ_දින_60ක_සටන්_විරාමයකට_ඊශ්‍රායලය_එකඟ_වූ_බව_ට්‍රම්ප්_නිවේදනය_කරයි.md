<p align='center'><b><h2 align='center' title='Trump announces Israel has agreed to a 60-day ceasefire in Gaza'>🏷ගාසා තීරයේ දින 60ක සටන් විරාමයකට ඊශ්‍රායලය එකඟ වූ බව ට්‍රම්ප් නිවේදනය කරයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/donald-trump-2025.jpg' width='600' alt='Trump announces Israel has agreed to a 60-day ceasefire in Gaza'></p>

> ගාසාහි දින 60ක සටන් විරාමයක් ආරම්භ කිරීමට ඊශ්‍රායලය එකඟ වී ඇති බව අමෙරිකානු ජනාධිපති ඩොනල්ඩ් ට්‍රම්ප් පවසනවා.

> යෝජිත සටන් ගිවිසුම අතරතුර යුද්ධය අවසන් කිරීම සඳහා සියලු පාර්ශ්වයන් සමඟ කටයුතු කිරිමට බලාපොරොත්තු වන බවයි සිය සමාජ මාධ්‍ය ගිණුමේ සටහනක් තබමින් ඔහු සඳහන් කරන්නේ.

> කටාරය සහ ඊජිප්තුව එහි මැදිහත්කරුවන් ලෙස කටයුතු කරන අතර, ඔවුන් විසින් අවසන් යෝජනාව ඉදිරිපත් කරනු ඇති බවද අමෙරිකානු ජනාධිපතිවරයා සඳහන් කර තිබෙනවා.

> ඊශ්‍රායලය මෙන්ම හමාස් සටන්කාමීන්ද සටන් විරාමය සඳහා එකඟ විය යුතු බවත්, එසේ නොවුනහොත් යුද්ධය තවත් දික් ගැස්සෙනු ඇති බවයි අමෙරිකානු ජනාධිපතිවරයා අනතුරු අඟවා සිටින්නේ.

> 2023 ඔක්තෝබර් 07 වන දින හමාස් සංවිධානය ඊශ්‍රායලයට එල්ල කළ ප්‍රහාරයෙන් පසු ඊශ්‍රායලය ගාසා තීරයේ හමුදා මෙහෙයුමක් දියත් කළ අතර, එහිදී පුද්ගලයින් 1,200 ක් පමණ මියගොස් තිබෙනවා.

> එතැන් සිට ගාසා තීරයේ අවම වශයෙන් පුද්ගලයින් 56,647 ක් පමණ මියගොස් ඇති බවයි විදෙස් මාධ්‍ය වාර්තා වැඩිදුරටත් සඳහන් කර ඇත්තේ‍.

>  



<h3 align='right'><a href='https://www.helakuru.lk/esana/p/111512/'>📅 2025-07-02 12:00:00</a></h3>
