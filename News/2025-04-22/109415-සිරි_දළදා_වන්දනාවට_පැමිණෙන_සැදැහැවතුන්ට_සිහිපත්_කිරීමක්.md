<p align='center'><b><h2 align='center' title='Reminder to Devotees Visiting the Sacred Tooth Relic'>🏷සිරි දළදා වන්දනාවට පැමිණෙන සැදැහැවතුන්ට සිහිපත් කිරීමක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/sri-dalada-wandanawa.jpg' width='600' alt='Reminder to Devotees Visiting the Sacred Tooth Relic'></p>

> සිරි දළදා වන්දනාව සඳහා දළදා මාළිගා පරිශ්‍රය වෙත පැමිණෙන සැදැහැවතුන් පොලිතින් ඇතුළු නොදිරන ද්‍රව්‍ය රැගෙන ඒමෙන් වළකින ලෙසට Clean Sri Lanka වැඩසටහන සිහිපත් කර සිටිනවා.

> එසේම දළදා මාළිගය අවට පරිසරයේ පවිත්‍රතාව රැක ගැනීම පිළිබඳව උපරිම අවධානය යොමු කරන ලෙසත්, කැළිකසළ අදාළ ස්ථානවලටම පමණක් බැහැර කිරීම වෙනුවෙන් සාමුහිකව මැදිහත් වෙමින් පුරවැසියන් ලෙස වගකිම ඉටු කරන ලෙසත් ජනාධිපති මාධ්‍ය ඒකකය නිකුත් කළ එම නිවේදනයේ සඳහන් වෙනවා.

> කැළි කසළවලින් තොර පරිසරයක් නිර්මාණය කිරීම මෙන්ම, නිසි පරිදි කැළිකසළ බැහැර කිරීමේ යහ පුරුද්ද සමාජගත කිරීමට ද Clean Sri Lanka වැඩසටහන යටතේ විශේෂ අවධානයක් යොමු කර ඇති කරුණක් වන අතර, පසුගිය දා ආරම්භ වූ සිරි දළදා දැක්මට සමගාමීව ශ්‍රී දළදා මාළිගා පරිශ්‍රය කේන්ද්‍ර කර ගනිමින් Clean Sri Lanka වැඩසටහන යටතේ වැඩසටහන් රැසක් ක්‍රියාවට නංවා තිබෙනවා.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/109415/'>📅 2025-04-22 14:45:00</a></h3>
