<p align='center'><b><h2 align='center' title='Several measures to prevent wild elephants from colliding with trains'>🏷වන අලි දුම්රියේ ගැටීම වැළැක්වීමට පියවර රැසක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/elephants-archived.jpg' width='600' alt='Several measures to prevent wild elephants from colliding with trains'></p>

> වන අලි දුම්රියේ ගැටීමෙන් සිදුවන අනතුරු වළක්වා ගැනීම සඳහා කඩිනම් පියවර රැසක් ගැනීමට තීරණය කර තිබෙනවා.

> ගල්ඔය - හිඟුරක්ගොඩ අතර 141 වන සැතපුම් කණුව අසල දී දුම්රියේ ගැටී වන අලි 06 දෙනෙකු මියයාමේ සිද්ධිය සම්බන්ධයෙන් පාර්ලිමේන්තු පරිශ්‍රයේ දී ඊයේ (20) පැවති විශේෂ සාකච්ඡාවකදී මෙම පියවර ගෙන ඇති බවයි සඳහන් වෙන්නේ.

> එහිදී වන අලි අනතුරු බහුල අදාළ ප්‍රදේශයේ දුම්රිය ම​ග දෙපස වඩාත් දෘෂ්‍යමාන වන ලෙස හෙළිපෙහෙළි කිරීමටත්, ඩිජිටල් තාක්ෂණය ඇතුළු නව තාක්ෂණ ක්‍රමවේද භාවිත කිරීම පිළිබඳවත් වැඩි අවධානය යොමුවී ඇති බවයි සඳහන් වෙන්නේ.

> දුම්රියවල ආලෝක පද්ධති ඉදිරියට මෙන්ම දෙපසටත් විහිදෙන ලෙස සවිකිරීම සහ කහ ආලෝකය වෙනුවට සුදු පැහැති ආලෝකය භාවිත කිරීමටත් එම සාකච්ඡාවේදී අවධානය යොමුවී ඇති බවයි සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්. 

>  



<h3 align='right'><a href='https://www.helakuru.lk/esana/p/107688/'>📅 2025-02-21 11:00:00</a></h3>
