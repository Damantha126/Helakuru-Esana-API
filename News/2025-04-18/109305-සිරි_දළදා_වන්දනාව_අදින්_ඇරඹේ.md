<p align='center'><b><h2 align='center' title='Sri Dalada Relic Exhibition begins today'>🏷සිරි දළදා වන්දනාව අදින් ඇරඹේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/sri-dalada-wandanawa.jpg' width='600' alt='Sri Dalada Relic Exhibition begins today'></p>

> වසර 16කට පසු පැවැත්වෙන සිරි දළදා වන්දනාව අදින් (18) ආරම්භ වනවා.

> මෙහි සමාරම්භක අවස්ථාව ජනාධිපති අනුර කුමාර දිසානායකගේ සහභාගීත්වයෙන්, අද (18) දහවල් 12.30ට පමණ සිදු කිරීමට නියමිතයි.

> එසේම, විදේශ රටවල රාජ්‍ය තාන්ත්‍රිකයන් රැසක් ද මෙම අවස්ථාවට එක් වීමට අපේක්ෂා කරන අතර, ඔවුන් කොළඹ සිට විශේෂ දුම්රියකින් කැටුව යාමට කටයුතු සූදානම් කර තිබෙන බවයි සඳහන් වන්නේ.

> ජනාධිපතිවරයාගේ ඉල්ලීම මත, මල්වතු, අස්ගිරි මහා නා හිමිවරුන්ගේ අනුශාසකත්වයෙන් සහ මහනුවර ඓතිහාසික දළදා මාළිගාවේ දියවඩන නිලමේවරයාගේ මඟ පෙන්වීමෙන් සංවිධානය කෙරෙන සිරි දළදා වන්දනාව හෙට සිට අප්‍රේල් 27 වැනිදා දක්වා, දින 10ක් පුරා පැවැත්වීමට නියමිතයි.

> ආරම්භක දිනය වන අද (18) දින පස්වරු 3.00 සිට පස්වරු 5.00 දක්වා සැදැහැවතුන්ට දළදා සමිඳුන් වැඳ පුදා ගැනීමට අවස්ථාව සළසා දී තිබෙන අතර, හෙට (19) සිට දිනපතා දහවල් 12.00 සිට පස්වරු 5.00 දක්වා එම අවස්ථාව ලැබෙන බවයි දැක්වෙන්නේ.

> මේ ස‍ම්බන්ධයෙන් නිකුත් කළ නිවේදනය පහතින්. 



<h3 align='right'><a href='https://www.helakuru.lk/esana/p/109305/'>📅 2025-04-18 08:50:00</a></h3>
