<p align='center'><b><h2 align='center' title='India donates Rs. 600 million to Mannar Hospital'>🏷ඉන්දියාවෙන් මන්නාරම රෝහලට රුපියල් මිලියන 600 ක ආධාරයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/mannarama-ki.jpg' width='600' alt='India donates Rs. 600 million to Mannar Hospital'></p>

> ඉන්දියාව විසින් මන්නාරම දිස්ත්‍රික් මහ රෝහලේ නව හදිසි අනතුරු හා ප්‍රතිකාර ඒකකයක් ඉදිකිරීම සඳහා ශ්‍රී ලංකා රුපියල් මිලියන 600ක ආධාරයක් ලබා දී තිබෙනවා.

> ඒ අනුව, ඒ සඳහා වන අවබෝධතා ගිවිසුම කොළඹදී ඉන්දීය මහ කොමසාරිස් සන්තෝෂ් ජා සහ සෞඛ්‍ය අමාත්‍යාංශයේ ලේකම් වෛද්‍ය අනිල් ජාසිංහ විසින් අත්සන් කර ඇති බවයි සඳහන් වන්නේ.

> සෞඛ්‍ය හා ජනමාධ්‍ය අමාත්‍ය නලින්ද ජයතිස්ස ද මෙම අවස්ථාවට එක්ව සිට තිබෙනවා.

> මෙම ආධාර වැඩසටහනට දෙමහල් හදිසි අනතුරු හා ප්‍රතිකාර ඒකකයක් ඉදිකිරීම සහ වෛද්‍ය උපකරණ ලබා ගැනීම ඇතුළත් වන අතර, මෙම ආධාර වැඩසටහන ක්‍රියාත්මක වීමත් සමඟ, මන්නාරම රෝහලේ හදිසි ප්‍රතිකාර සේවා සඳහා ඇති අඩුපාඩු, නියමිත වේලාවට වෛද්‍ය ප්‍රතිකාර ලබා දීමේ ගැටලු සහ ඇඳන් ධාරිතාව පිළිබඳ ගැටලුව නිරාකරණය කර ගැනීමටද හැකි වනු ඇති බවයි වැඩිදුරටත් සඳහන් වන්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/113478/'>📅 2025-09-10 11:00:00</a></h3>
