<p align='center'><b><h2 align='center' title='Statement from the Bar Association regarding the death of a young man in Welikada police custody'>🏷වැලිකඩ පොලිස් භාරයේ සිටි තරුණයෙක් මියයෑම ගැන නීතීඥ සංගමයෙන් නිවේදනයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/bar-association-srilanka-400.jpg' width='600' alt='Statement from the Bar Association regarding the death of a young man in Welikada police custody'></p>

> වැලිකඩ පොලිස් භාරයේ සිටියදී රෝහල්ගත කිරීමෙන් අනතුරුව සැකකරුවෙකු මිය යාම සිය සංගමයේ දැඩි කනස්සල්ලට හේතුවී ඇති බවත් මේ සම්බන්ධව ක්ෂණික සහ අපක්ෂපාතී පරීක්ෂණයක් පවත්වන ලෙස වැඩබලන පොලිස්පතිවරයාගෙන් ඉල්ලා සිටින බවත් ශ්‍රී ලංකා නීතීඥ සංගමය පවසනවා.

> එමෙන්ම මේ සම්බන්ධව සිදුවන සිදුවීම් නීතීඥ සංගමය සමීපව නිරීක්ෂණය කරන බවත් සිද්ධිය සම්බන්ධව නිසි ක්‍රියාමාර්ග අනුගමනය කරන බව සහ නීතියේ ආධිපත්‍ය සහතික කිරීම සඳහා අවශ්‍ය ඕනෑම පියවරක්ද ගනු ඇති බවට විශ්වාස කරන බවද නීතීඥ සංගමය සිය ලිපිය මඟින් සඳහන් කර තිබෙනවා.

> එමෙන්ම දශක ගණනාවක් පුරාවට ශ්‍රී ලංකා පොලීසිය ඇතුළු නීතිය ක්‍රියාත්මක කරන ආයතන එවැනි සිදුවීම් වැළැක්වීම් සඳහා දැඩි ප්‍රවේශමෙන් හා වගකීමෙන් යුතුව කටයුතු කිරීම අත්‍යවශ්‍ය බවත් මෙවැනි සිදුවීම් යුක්තිය පසිඳලීමේ ක්‍රමය කෙරෙහි විශ්වාසය කඩ කිරීම් බවද ඔවුන් පෙන්වා දෙනවා.

> අත්අඩංගුවේ පසුවන පිරිස් මරණයට පත්වීමේ සිදුවීම් අඛණ්ඩව සිදුවන බවත් එම සිද්ධීන් හී වරදකරුවන් නීතිය හමුවට පමුණුවා ගැනීම සඳහා කඩිනම් පියවර ගැනීම් සඳහා බලධාරීන් මන්දගාමී වීම පිළිබඳවද නීතීඥ සංගමය සිය ලිපිය මඟින් කණගාටුව ප්‍රකාශ කර තිබෙනවා.

> අදළ ලිපිය පහතින්.  



<h3 align='right'><a href='https://www.helakuru.lk/esana/p/108993/'>📅 2025-04-06 07:25:00</a></h3>
