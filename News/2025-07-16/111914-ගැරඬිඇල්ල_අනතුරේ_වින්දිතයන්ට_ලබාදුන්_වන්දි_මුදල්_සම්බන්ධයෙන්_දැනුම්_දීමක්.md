<p align='center'><b><h2 align='center' title='An announcement regarding the compensation paid to the victims of the Garandiella accident'>🏷ගැරඬිඇල්ල අනතුරේ වින්දිතයන්ට ලබාදුන් වන්දි මුදල් සම්බන්ධයෙන් දැනුම් දීමක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/kochthmale-accident.jpg' width='600' alt='An announcement regarding the compensation paid to the victims of the Garandiella accident'></p>

> ගැරඬිඇල්ල බස් අනතුරේ වින්දිතයින්ට ලබාදුන් සහයෝගය සහ වන්දි ක්‍රියාමාර්ග පිළිබඳ සවිස්තරාත්මක වාර්තාවක් ශ්‍රී ලංකා ගමනාගමන මණ්ඩලය විසින් ප්‍රකාශයට පත්කර තිබෙනවා.

> ඒ අනුව, ජනාධිපති ලේකම් කාර්යාලය විසින් මියගිය එක් අ‍යෙකු වෙනුවෙන් රුපියල් මිලියනය බැගින්, 23 දෙනෙකු වෙත වන්දි ලබාදී තිබෙන බවයි එම වාර්තාව මඟින් දක්වා තිබෙන්නේ.

> එසේම, ශ්‍රී ලංකා ගමනාගමන මණ්ඩලය විසින් පවුල් 20කට රුපියල් 25,000ක වන්දි මුදලක් ලබා දී ඇති අතර, තුවාල ලැබූවන්ගෙන් 46 දෙනෙකුට රුපියල් 10,000 බැගින් ලබාදී ඇති බවයි සඳහන් වන්නේ.

> මීට අමතරව නීතිමය ගැටලු හේතුවෙන් ඉතිරි තුවාල ලැබූ පුද්ගලයින් සඳහා වන්දි ගෙවීම ප්‍රමාද වී ඇති බවද එම වාර්තාවේ දැක්වෙනවා.

> සියළුම ලංගම බස් රථ ශ්‍රී ලංකා රක්ෂණ සංස්ථාව (SLIC) යටතේ රක්ෂණය කර ඇති බැවින්, අනතුරින් මියගිය අවුරුදු 18ට වැඩි සෑම අයකුටම රුපියල් 225,000ක්ද, අවුරුදු 18 ට අඩු අයට රුපියල් 100,000ක්ද, තුවාල ලැබූ සෑම මගියෙකුටම රුපියල් 50,000ක් බැගින් ද ලබා දීමට එකඟ වී ඇති බවයි අදාළ වාර්තාවේ වැඩිදුරටත් දැක්වෙන්නේ.

> අදාළ නිවේදනය පහතින්.

>  



<h3 align='right'><a href='https://www.helakuru.lk/esana/p/111914/'>📅 2025-07-16 16:21:50</a></h3>
