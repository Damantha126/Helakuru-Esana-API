<p align='center'><b><h2 align='center' title='A change in the method of providing kerosene subsidy to fishermen'>🏷ධීවරයින්ට භූමිතෙල් සහනාධාර ලබාදීමේ ක්‍රමවේදයේ වෙනසක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/bort-85.jpg' width='600' alt='A change in the method of providing kerosene subsidy to fishermen'></p>

> ධීවරයින් වෙනුවෙන් ලබාදෙ​න භූමිතෙල් සහනාධාර ක්‍රමවේදය පහසු කිරීමේ අරමුණින්, ඔවුන්​ට මාසිකව රුපියල් 9,375 බැගින් ඉදිරි මාස 05 සඳහා ලබාදීමට අමාත්‍ය මණ්ඩල අනුමැතිය හිමිව තිබෙනවා.

> එසේම ඩීසල් යාත්‍රා හිමිකරුවන් සඳහා දැනට ලබාදෙන සහනය එලෙසින්ම ක්‍රියාත්මක බවයි වාර්තා වන්නේ. 

> පැවති ආර්ථික අර්බුදය හේතුවෙන් ධීවරයින් මුහුණ දී සිටි අසීරුතාවයන්ට සහන සැලසීමේ අරමුණින් පසුගිය ඔක්තෝබර් මස 1 වනදා සිට රජය විසින් ඩීසල් සහ භූමිතෙල් සහනාධාරයක් ලබාදීමට කටයුතු කළා. 

> එහිදී ඩීසල් ලීටරයක් රු. 25 බැගින් සහ භූමිතෙල් ලීටරයක් රු. 25 බැගින් දිනකට ලීටර් 15 ක උපරිමයකට යටත්ව මාසයකට දින 25 ක් සඳහා මෙම සහනාධාරය ලබාදුන්නා.

> මෙම සහනාධාරය ක්‍රියාත්මක වෙමින් තිබිය දී හඳුනාගත් අඩුපාඩු අනුව මෙ​ම නව සහනාධාර ක්‍රමවේදය ක්‍රියාත්මක කිරීම​ට අමාත්‍ය මණ්ඩල අනුමැතිය හිමිව තිබෙනවා.

> අදාළ කැබිනට් තීරණය පහතින්. 



<h3 align='right'><a href='https://www.helakuru.lk/esana/p/105794/'>📅 2024-12-10 12:40:00</a></h3>
