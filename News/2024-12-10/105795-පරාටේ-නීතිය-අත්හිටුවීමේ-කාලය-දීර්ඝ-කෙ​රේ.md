<p align='center'><b><h2 align='center' title='The period of suspension of parate law is extended'>🏷පරාටේ නීතිය අත්හිටුවීමේ කාලය දීර්ඝ කෙ​රේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/cabinet-updates[1].jpg' width='600' alt='The period of suspension of parate law is extended'></p>

> ණය පැහැර හරින ලද ව්‍යාපාරිකයින්ගේ දේපළ බැංකුවලට පවරාගෙන වෙන්දේසි කිරීමට අදාළ “පරාටේ නීතිය” ක්‍රියාත්මක කිරීම අත්හිටුවීම ලබන මාර්තු 31 දින දක්වා දීර්ඝ කිරීමට කැබිනට් අනුමැතිය හිමිව තිබෙනවා.

> පසුගිය වසර 04 ක කාලය තුළ ශ්‍රී ලංකාව මුහුණ දුන් ආර්ථික අර්බුදය හේතුවෙන් මෙරට කුඩා හා මධ්‍ය පරිමාණ ව්‍යවසායකයින් මුහුණ පා සිටින දුෂ්කරතාවන් සලකා බලා මීට පෙර මෙම නීතිය ක්‍රියාත්මක කිරීම 2024.12.15 වනදා දක්වා තාවකාලිකව අත්හිටුවීමට කටයුතු කර තිබු බවයි අදාළ කැබිනට් තීරණයේ දැක්වෙන්නේ.

> ඒ අනුව දේපළ වෙන්දේසි කිරීමට ඉඩදීම වෙනුවට එවැනි ණය ආපසු ගෙවීම සඳහා ක්‍රියාකාරී සැලැස්මක් හඳුන්වාදීම මගින් දෙපාර්ශ්වයටම සාධාරණය ඉෂ්ට කිරීම සුදුසු බව රජය නිරීක්ෂණය කර ඇති අතර ඒ අනුව 2025.03.31 දින දක්වා පරාටේ නීතිය ක්‍රියාත්මක කිරීම අත්හිටුවීම දීර්ඝ කිරීමට තීරණය කර ඇති බවයි වැඩිදුරටත් සඳහන් වෙන්නේ.

> අදාළ කැබිනට් තීරණය පහතින්. 



<h3 align='right'><a href='https://www.helakuru.lk/esana/p/105795/'>📅 2024-12-10 13:10:00</a></h3>
