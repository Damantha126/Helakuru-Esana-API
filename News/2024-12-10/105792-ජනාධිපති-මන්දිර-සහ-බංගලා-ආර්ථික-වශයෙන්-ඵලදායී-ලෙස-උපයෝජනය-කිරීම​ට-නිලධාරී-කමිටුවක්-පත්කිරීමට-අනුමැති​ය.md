<p align='center'><b><h2 align='center' title='Agreed to appoint a Committee of Officers for economic effective utilization of Presidential Houses and Bungalows'>🏷ජනාධිපති මන්දිර සහ බංගලා ආර්ථික වශයෙන් ඵලදායී ලෙස උපයෝජනය කිරීම​ට නිලධාරී කමිටුවක් පත්කිරීමට අනුමැති​ය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/gov-house.jpg' width='600' alt='Agreed to appoint a Committee of Officers for economic effective utilization of Presidential Houses and Bungalows'></p>

> රාජ්‍ය පරිපාලන, පළාත් සභා සහ පළාත් පාලන අමාත්‍යංශය යටතේ පාලනය වන විවිධ ප්‍රදේශයන්වල පවතින ජනාධිපති මන්දිර, බංගලා නිවාස සහ විසුම්පාය උපයෝජනය කිරීම පිණිස යෝග්‍ය ක්‍රමවේදයන් හඳුන්වාදීමට නිලධාරී කමිටුවක් පත්කිරීම​ට කැබිනට් අනුමැතිය හිමිව තිබෙනවා.

> අදා​ල අමාත්‍යංශයේ පරිපාලනය යටතේ කොළඹ 07 සහ කොළඹ 05 ප්‍රදේශවල රජයේ බංගලා නිවාස 50 ක් ඇති අතර හිටපු ජනාධිපතිවරුන්, අමාත්‍යවරුන්, නියෝජ්‍ය අමාත්‍යවරුන් සහ විවිධ රාජ්‍ය ආයතන සඳහා මෙම බංගලා නිවාස වෙන්කර තිබුණු බවයි සඳහන් වෙන්නේ.

> එසේම කොළඹ, මහනුවර, නුවරඑළිය, මහියංගනය, අනුරාධපුර, කතරගම, යාපනය, ඇඹිලිපිටිය සහ බෙන්තොට යන ප්‍රදේශවල ජනාධිපති කාර්යාලය යටතේ පරිපාලනය වන ජනාධිපති මන්දිර පිහිටා ඇති බවත් ඒ අතරින් කොළඹ සහ මහනුවර ජනාධිපති මන්දිර හැර අනෙක් ඒවා නිතර භාවිතයට නොගන්නා බවයි වාර්තා වන්නේ.

> එමෙන්ම රාජ්‍ය නායකයින් ගණනාවකගේ නිල නිවස ලෙස භාවිතයට ගත් කොළඹ 02 හි පිහිටා ඇති විසුම්පාය ද මේ වනවිට නාගරික සංවර්ධන අධිකාරිය යටතේ පවතින බව වාර්තා වනවා. 

> එම දේපළ නඩත්තුවට විශාල මුදලක් වැයකර ඇති නමුත් ඒවා ඌ​ණ උපයෝජන තත්ත්වයක පවතින බැවින් එම පරිශ්‍රයන් හා නිවාස ආර්ථිකමය වශයෙන් ඵලදායීව උපයෝජනය කිරීමට හැකි වන පරිදි, යෝග්‍ය ක්‍රමවේදයන් යෝජනා කිරීම සඳහා නිලධාරී කමිටුවක් පත් කිරීමට මෙලෙස කැබිනට් අනුමැතිය හිමිව ඇති බවයි වැඩිදුරටත් සඳහන් වෙන්නේ.

> අදාළ කැබිනට් තීරණය පහතින්. 



<h3 align='right'><a href='https://www.helakuru.lk/esana/p/105792/'>📅 2024-12-10 12:20:00</a></h3>
