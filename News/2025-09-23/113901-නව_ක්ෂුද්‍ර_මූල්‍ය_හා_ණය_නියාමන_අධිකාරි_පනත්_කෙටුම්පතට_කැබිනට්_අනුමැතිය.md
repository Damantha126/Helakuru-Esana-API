<p align='center'><b><h2 align='center' title='Cabinet approves new Microfinance and Credit Regulatory Authority Bill'>🏷නව ක්ෂුද්‍ර මූල්‍ය හා ණය නියාමන අධිකාරි පනත් කෙටුම්පතට කැබිනට් අනුමැතිය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/cabinet-updates[1].jpg' width='600' alt='Cabinet approves new Microfinance and Credit Regulatory Authority Bill'></p>

> නව ක්ෂුද්‍ර මූල්‍ය හා ණය නියාමන අධිකාරි පනත් කෙටුම්පත සඳහා කැබිනට් අනුමැතිය හිමිව තිබෙනවා.

> ශ්‍රී ලංකාව තුළ ක්ෂුද්‍ර මූල්‍ය කර්මාන්තය සඳහා පුළුල් නියාමන රාමුවක් ස්ථාපිත කිරීම සඳහා 2016 අංක 6 දරණ ක්ෂුද්‍ර මූල්‍ය පනත ප්‍රමාණවත් නොවීම හේතුවෙන් නව ක්ෂුද්‍ර මූල්‍ය හා ණය නියාමන අධිකාරී පනතක් හඳුන්වාදීම පිණිස මීට පෙර අමාත්‍ය මණ්ඩලයේ අනුමැතිය ලැබී තිබුණා.

> නමුත්, මීට පෙර පනත් කෙටුම්පත ගැසට් පත්‍රයේ පළ කිරීමෙන් අනතුරුව, එම පනත් කෙටුම්පතට එරෙහිව විවිධ පාර්ශ්වයන් විසින් ශ්‍රේෂ්ඨාධිකරණයේ පෙත්සම් 07ක් ගොනුකර තිබුණු බවයි සඳහන් වෙන්නේ.

> එම පෙත්සම් සම්බන්ධයෙන් ශ්‍රේෂ්ඨාධිකරණය විසින් ලබා දී ඇති තීරණය සහ පාර්ලිමේන්තුවේ ආර්ථික අර්බුදයේ බලපෑම සමනය කිරීම පිළිබඳ ආංශික අධීක්ෂණ කාර්ය සභා විසින් ලබාදෙන ලද මඟ පෙන්වීම් ද සැලකිල්ලට ගෙන, නව පනත් කෙටුම්පතක් සකස් කිරීමට මුදල් ක්‍රම සම්පාදන සහ ආර්ථික අමාත්‍යාංශයේ සහ ශ්‍රී ලංකා මහ බැංකුවේ අවධානය යොමු කර ඇති අතර, ඒ යටතේ නීති කෙටුම්පත් සම්පාදක විසින් සකස් කරන ලද නව කෙටුම්පතට නීතිපතිගේ නිර්දේශය ලැබී ඇති බවයි වැඩිදුරටත් සඳහන් වෙන්නේ.

> අදාළ කැබිනට් තීරණ පහතින්.

>  



<h3 align='right'><a href='https://www.helakuru.lk/esana/p/113901/'>📅 2025-09-23 15:10:00</a></h3>
