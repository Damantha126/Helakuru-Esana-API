<p align='center'><b><h2 align='center' title='Letter from Pohottuwa to Asgiri Maha Thero regarding the persecution of war heroes'>🏷රණවිරුවන් පීඩාවට පත් කිරීම ගැන පොහොට්ටුවෙන් අස්ගිරි මහා නාහිමිට ලිපියක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/slpp-archived.jpg' width='600' alt='Letter from Pohottuwa to Asgiri Maha Thero regarding the persecution of war heroes'></p>

> ‘රණවිරුවන් පීඩාවට පත් කිරීම පිළිබඳව සැල කර සිටීමයි’ යන මැයෙන් ශ්‍රී ලංකා පොදුජන පෙරමුණ විසින් අස්ගිරි පාර්ශ්වයේ මහා නායක පූජ්‍ය වරකාගොඩ ශ්‍රී ඥානරතන මහා නාහිමියන්ට ලිපියක් යොමු කර තිබෙනවා.

> ඒ අනුව, මව්බිමේ නිදහස වෙනුවෙන් දිවි හිමියෙන් කැප වූ රණවිරුවන් වෙනුවෙන් පෙනී සිටීමේ වගකීම ඉතිහාසය විසින් තම පක්ෂය වෙත පවරා ඇති බවයි පොදුජන පෙරමුණ එම ලිපිය මඟින් පෙන්වා දී තිබෙන්නේ.

> දේශපාලන ව්‍යාපාරයක් ලෙසත්, පොදු මහජනතාවගෙන් සැදුම්ලත් සමාජ ව්‍යාපාරයක් ලෙසත්, එකී වගකීම ඉටු කිරීමට තම පක්ෂය බැඳී සිටින බවත්, ඒ සඳහා උත්තරීතර මහානායක ස්වාමීන් වහන්සේ ප්‍රමුඛ ගෞරවනීය මහා සංඝරත්නයේ ආශිර්වාදාත්මක සහයෝගය පාද නමස්කාර පූර්වකව අයැද සිටින බවයි අදාළ ලිපියේ වැඩිදුරටත් සඳහන් වන්නේ.

>  



<h3 align='right'><a href='https://www.helakuru.lk/esana/p/113284/'>📅 2025-09-02 16:30:00</a></h3>
