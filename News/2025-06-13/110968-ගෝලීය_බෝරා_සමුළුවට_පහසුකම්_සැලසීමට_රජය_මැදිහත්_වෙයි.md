<p align='center'><b><h2 align='center' title='Government intervenes to facilitate the Global Bohra Summit'>🏷ගෝලීය බෝරා සමුළුවට පහසුකම් සැලසීමට රජය මැදිහත් වෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/bora-samit-uio.jpg' width='600' alt='Government intervenes to facilitate the Global Bohra Summit'></p>

> ශ්‍රී ලංකාවේ පැවැත්වීමට නියමිත ගෝලීය බෝරා ප්‍රජාවගේ අධ්‍යාත්මික සමුළුව සහ ප්‍රදර්ශනය සාර්ථක කර ගැනීමට අවශ්‍ය උපරිම සහාය ලබා දෙන ලෙස ජනාධිපති ලේකම් ආචාර්ය නන්දික සනත් කුමානායක අදාළ නිලධාරීන්ට උපදෙස් ලබාදී තිබෙනවා.

> ගෝලීය බෝරා සමුළුව සහ ප්‍රදර්ශනය පිළිබඳව ජනාධිපති කාර්යාලයේදී අද (12) පැවති සාකච්ඡාවේදී ජනාධිපති ලේකම්වරයා විසින් මෙම උපදෙස් ලබාදී ඇති බවයි ජනාධිපති මාධ්‍ය අංශය සඳහන් කළේ.

> බෝරා ප්‍රජාවගේ අධ්‍යාත්මික සමුළුවට සමගාමීව, ජූනි 27 සිට ජූලි 05 දක්වා බෝරා ප්‍රජාවේ අධ්‍යාත්මික නායක ආචාර්ය අතිඋතුම් සෙයියදිනා මුෆද්දල් සෙයිෆුද්දීන් සහෙබ්තුමාගේ සහභාගීත්වයෙන් බම්බලපිටිය බෝරා දේවස්ථානය සහ ශ්‍රී ලංකා ප්‍රදර්ශන හා සම්මේලන මධ්‍යස්ථානය කේන්ද්‍ර කර ගනිමින් මෙම බෝරා සමුළුව හා ප්‍රදර්ශනය පැවැත්වෙනවා.

> මේ සඳහා ඉන්දියාව ඇතුළු රටවල් රැසකින් බෝරා ප්‍රජාවේ සාමාජිකයන් 15,000ක් පමණ මෙරටට පැමිණීමට නියමිත අතර, ඔවුන් වෙනුවෙන් ගුවන් තොටුපොළ පහසුකම් ඇතුළු සියලු යටිතල පහසුකම් සැපයීම පිළිබඳව මෙහිදී දීර්ඝ ලෙස සාකච්ඡා කර ඇති බවයි වැඩිදුරටත් සඳහන් වෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/110968/'>📅 2025-06-13 11:45:00</a></h3>
