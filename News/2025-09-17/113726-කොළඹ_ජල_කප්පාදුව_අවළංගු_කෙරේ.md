<p align='center'><b><h2 align='center' title='Water cut planned for several areas in Colombo has been canceled'>🏷කොළඹ ජල කප්පාදුව අවළංගු කෙරේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/water-cut-new[1].jpg' width='600' alt='Water cut planned for several areas in Colombo has been canceled'></p>

> කොළඹ ප්‍රදේශ කිහිපයකට හෙට (18) දිනයේ පැය 09 ක කාලයක් පුරා සිදුකිරීමට සැලසුම් කර තිබූ ජල කප්පාදුව අවලංගු කර ඇති බව ජාතික ජල සම්පාදන හා ජලාපවහන මණ්ඩලය නිවේදනය කර තිබෙනවා.

> අඹතලේ ජල පවිත්‍රාගාරයට ජලය ලබා ගන්නා, ප්‍රධාන තුළුමුව පොම්පාගාරයට සැපයෙන විදුලිය අත්හිටුවීමට සිදුවන බැවින්, අඹතලේ ජල පවිත්‍රාගාරය මඟින් සැපයෙන ජලය අත්හිටුවීමට සිදුව ඇති බව ජාතික ජල සම්පාදන හා ජලාපවහන මණ්ඩලය මීට පෙර දැනුම් දී තිබුණා.

> කොළඹ 01 සිට 15 දක්වා ප්‍රදේශ සහ, බත්තරමුල්ල, පැලවත්ත, හෝකන්දර, කොස්වත්ත, තලවතුගොඩ, කෝට්ටේ, රාජගිරිය, මිරිහාන, මාදිවෙල, නුගේගොඩ, නාවල, කොලොන්නාව, IDH, කොටිකාවත්ත, අංගොඩ, වැල්ලම්පිටිය, ඔරුගොඩවත්ත, මුල්ලේරියාව, මහරගම, බොරලැස්ගමුව, දෙහිවල, රත්මලාන, මොරටුව යන ප්‍රදේශවලට ඒ ආකාරයෙන් ජල කප්පාදුව සිදු කිරීමට නියමිතව තිබුණු බවයි දැක්වෙන්නේ.

>  



<h3 align='right'><a href='https://www.helakuru.lk/esana/p/113726/'>📅 2025-09-17 17:15:00</a></h3>
