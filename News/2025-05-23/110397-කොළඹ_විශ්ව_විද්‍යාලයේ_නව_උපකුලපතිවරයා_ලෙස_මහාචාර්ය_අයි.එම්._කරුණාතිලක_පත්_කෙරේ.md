<p align='center'><b><h2 align='center' title='Professor I.M. Karunathilaka appointed as the new Vice-Chancellor of the University of Colombo'>🏷කොළඹ විශ්ව විද්‍යාලයේ නව උපකුලපතිවරයා ලෙස මහාචාර්ය අයි.එම්. කරුණාතිලක පත් කෙරේ</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/karunathilake-yu.jpg' width='600' alt='Professor I.M. Karunathilaka appointed as the new Vice-Chancellor of the University of Colombo'></p>

> ජනාධිපති අනුර කුමාර දිසානායක විසින් කොළඹ විශ්ව විද්‍යාලයේ නව උපකුලපතිවරයා ලෙස මහාචාර්ය අයි.එම්. කරුණාතිලක පත්කර තිබෙනවා.

> මීට අදාළ පත්වීම් ලිපිය ජනාධිපති ලේකම් ආචාර්ය නන්දික සනත් කුමානායක විසින් අද (23) ජනාධිපති කාර්යාලයේදී මහාචාර්ය අයි.එම්. කරුණාතිලක වෙත භාරදී ඇති බවයි සඳහන් වෙන්නේ.

> මහාචාර්ය අයි.එම් කරුණාතිලක වෛද්‍ය අධ්‍යාපන ක්ෂේත්‍රයේ පුරෝගාමියෙකු වන අතර, කොළඹ විශ්ව විද්‍යාලයේ වෛද්‍ය අධ්‍යාපනය පිළිබඳ ප්‍රථම මහාචාර්යවරයා වීමේ ගෞරවය හිමි කරගත්තා.

> ඔහු 2000 වසරේ ජුනි මාසයේ සිට කොළඹ විශ්ව විද්‍යාලයේ ආචාර්ය මණ්ඩලයේ සේවය කර තිබෙනවා.

> ඔහු කොළඹ විශ්ව විද්‍යාලයේ සහ එක්සත් රාජධානියේ පිහිටි ස්කොට්ලන්තයේ ඩන්ඩි විශ්ව විද්‍යාලයේ (University of Dundee) උපාධිධාරියෙක් වන අතර, එක්සත් රාජධානියේ උසස් අධ්‍යාපන ඇකඩමියේ සහ එඩින්බරෝහි රාජකීය වෛද්‍ය විද්‍යායතනයේ අධි සාමාජිකත්වය ද දරනවා.

> මේ සම්බන්ධයෙන් නිකුත් කළ ‍නිවේදනය පහතින්.

>  



<h3 align='right'><a href='https://www.helakuru.lk/esana/p/110397/'>📅 2025-05-23 20:40:00</a></h3>
