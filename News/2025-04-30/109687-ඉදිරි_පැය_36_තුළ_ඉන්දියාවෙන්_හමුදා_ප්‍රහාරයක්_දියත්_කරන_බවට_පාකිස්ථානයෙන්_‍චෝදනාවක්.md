<p align='center'><b><h2 align='center' title='Pakistan alleges India will launch a military strike within the next 36 hours'>🏷ඉදිරි පැය 36 තුළ ඉන්දියාවෙන් හමුදා ප්‍රහාරයක් දියත් කරන බවට පාකිස්ථානයෙන් ‍චෝදනාවක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/india-pakistan-new.jpg' width='600' alt='Pakistan alleges India will launch a military strike within the next 36 hours'></p>

> ඉදිරි පැය 24-36 තුළ ඉන්දියාව විසින් පකිස්ථානයට එරෙහිව හමුදා ක්‍රියාමාර්ගයක් ගැනීමට අදහස් කරන බවට විශ්වාසදායක බුද්ධි තොරතුරු පකිස්ථානයට ලැබී ඇති බව පාකිස්තානයේ තොරතුරු අමාත්‍ය අතාවුල්ලා තරාර් පවසනවා.

> ඉන්දියාවෙන් සිදුවන එවැනි ඕනෑම මිලිටරි වික්‍රමාන්විතයකට නිසැකවම සහ තීරණාත්මකව ප්‍රතිචාර දක්වන බවට පාකිස්තානය අවධාරණය කරන බවයි සිය X ගිණුමේ සටහනක් තබමින් අමාත්‍යවරයා පවසා සිටියේ.

> එමෙන්ම පාකිස්තානයේ ස්වෛරීභාවය සහ භෞමික අඛණ්ඩතාව ආරක්ෂා කිරීමට සිය ජාතියේ ඇති අධිෂ්ඨානය නැවත අවධාරණය කරන බවද ඔහු වැඩිදුරටත් සඳහන් කර තිබෙනවා.

> මේ අතර ජම්මු-කාශ්මීරයේ පර්ගවාල් කොටසේ ජාත්‍යන්තර දේශසීමාව හරහා පකිස්ථාන හමුදාව ඊයේ (29) රාත්‍රියේ වෙඩි තැබූ බවත්, ඉන්දීය හමුදාව ද එයට ප්‍රතිචාර දැක්වූ බවත් ඉන්දීය මාධ්‍ය වාර්තා කර තිබෙනවා.

> පසුගිය අඟහරුවාදා ඉන්දීය ජම්මු-කාෂ්මීරයේ පෙහෙල්ගාම් හි සිවිල් වැසියන් පිරිසක් ඉලක්ක කරගෙන ත්‍රස්තවාදී ප්‍රහාරයක් එල්ල වූ අතර, 26 දෙනෙකුට මරු කැඳවූ මෙම ප්‍රහාරයත් සමඟ ඉන්දියාව හා පාකිස්ථානය අතර මතභේදාත්මක තත්ත්වය තවදුරටත් වර්ධනය වී තිබෙනවා.

>  



<h3 align='right'><a href='https://www.helakuru.lk/esana/p/109687/'>📅 2025-04-30 11:40:00</a></h3>
