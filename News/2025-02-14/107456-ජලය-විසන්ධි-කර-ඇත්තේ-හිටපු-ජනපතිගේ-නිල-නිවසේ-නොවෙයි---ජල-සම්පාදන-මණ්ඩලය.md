<p align='center'><b><h2 align='center' title='Water supply has not been disconnected at the former President's official residence - Water Supply Board'>🏷ජලය විසන්ධි කර ඇත්තේ හිටපු ජනපතිගේ නිල නිවසේ නොවෙයි - ජල සම්පාදන මණ්ඩලය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/gov-house.jpg' width='600' alt='Water supply has not been disconnected at the former President's official residence - Water Supply Board'></p>

> හිටපු ජනාධිපති මහින්ද රාජපක්ෂගේ නිල නිවසේ ජල සැපයුම විසන්ධි කර ඇති බවට පළවන මාධ්‍ය වාර්තා අසත්‍ය බව ජාතික ජල සම්පාදන හා ජලාපවහන මණ්ඩලය පවසනවා.

> ඒ අනුව හිඟ මුදල් නොගෙවීම මත, හිටපු ජනාධිපති මහින්ද රාජපක්ෂ පදිංචිව සිටි නිල නිවස ආසන්නයේ ඇති වෙනත් ස්ථානයක ජල සැපයුම විසන්ධි කර ඇති බවයි එම මණ්ඩලය සඳහන් කළේ.

> මෙම ස්ථානයේ හිටපු ජනාධිපති මහින්ද රාජපක්ෂගේ ආරක්ෂක අංශයේ නිලධාරීන් නේවාසිකව සිට ඇති අතර, 2024 ඔක්තෝම්බර් මාසයේදී ඔවුන් ඉන් ඉවත්ව ගොස් ඇති බවයි වාර්තා වෙන්නේ.

> මෙම ස්ථානයේ ඇති ජල සැපයුමෙන් හිටපු ජනාධිපතිතුමාගේ ආරක්ෂක නිලධාරීන් හෝ හිටපු ජනාධිපතිතුමා ජලය පරිහරණය නොකරන බවයි නිවේදනයක් නිකුත් කරමින් ජාතික ජල සම්පාදන හා ජලාපවහන මණ්ඩලය සඳහන් කළේ.

> මීට පෙර මෙම ස්ථානයේ ජල ගාස්තු ගෙවීම් කර ඇත්තේ ජනාධිපති ලේකම් කාර්යාලයෙන් බවත්, හිග මුදල් නොගෙවීම නිසා අදාළ ස්ථානයේ ජල සැපයුම විසන්ධි කළ බවත්, ඒ වනවිට අය විය යුතු හිඟ මුදල රුපියල් 429,000ක් පමණ වන බවයි එම නිවේදනයේ වැඩිදුරටත් සඳහන් වෙන්නේ. 

>  



<h3 align='right'><a href='https://www.helakuru.lk/esana/p/107456/'>📅 2025-02-14 10:52:27</a></h3>
