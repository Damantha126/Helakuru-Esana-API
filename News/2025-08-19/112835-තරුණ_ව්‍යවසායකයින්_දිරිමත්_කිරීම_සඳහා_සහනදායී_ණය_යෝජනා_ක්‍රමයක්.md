<p align='center'><b><h2 align='center' title='A concessional loan scheme to encourage young entrepreneurs'>🏷තරුණ ව්‍යවසායකයින් දිරිමත් කිරීම සඳහා සහනදායී ණය යෝජනා ක්‍රමයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/cabinet%20updates-archived.jpg' width='600' alt='A concessional loan scheme to encourage young entrepreneurs'></p>

> 2025 අයවැය යෝජනා පරිදි කෘෂිකර්ම හා කර්මාන්ත අංශයේ නියුතු ව්‍යවසායකයින් සංවර්ධනය කිරීම සඳහා සහනදායී ණය යෝජනා ක්‍රමයක් ක්‍රියාත්මක කිරීමට කැබිනට් අනුමැතිය හිමිවී තිබෙනවා.

> ඒ සඳහා රුපියල් මිලියන 500ක ප්‍රතිපාදන වෙන් කර තිබෙන බවත්, මෙම ව්‍යාපෘතිය වසර 05ක කාලයක් සඳහා ක්‍රියාත්මක වන බවත්, ප්‍රතිලාභියෙකුට උපරිම ණය පහසුකම වශයෙන් රුපියල් මිලියන 05ක් ලබා දීමට යෝජනා වී ඇති බවයි පැවසෙන්නේ.

> අදාළ සහනදායී ණය යෝජනා ක්‍රමය යටතේ ප්‍රතිලාභීන්ගෙන් අය කළ යුතු පොලිය, හිඟ ණය මුදලින් වාර්ෂිකව 4%ක් බවයි සඳහන් වෙන්නේ.

> වසර 05ක් ඇතුළත කෘෂිකාර්මික ව්‍යවසායකයින් 50,000ක් නිර්මාණය කිරීමේ රජයේ අරමුණ සාක්ෂාත් කරගත හැකි වන පරිදි, අදාළ සහනදායී ණය යෝජනා ක්‍රමය ලංකා බැංකුව, මහජන බැංකුව හා ප්‍රාදේශීය සංවර්ධන බැංකුව සමඟ එක්ව ක්‍රියාත්මක කිරීමට අනුමැතිය හිමිවී ඇති බවයි වැඩිදුරටත් සඳහන් වෙන්නේ.

> අදාළ කැබිනට් තීරණය පහතින්.

>  



<h3 align='right'><a href='https://www.helakuru.lk/esana/p/112835/'>📅 2025-08-19 16:25:00</a></h3>
