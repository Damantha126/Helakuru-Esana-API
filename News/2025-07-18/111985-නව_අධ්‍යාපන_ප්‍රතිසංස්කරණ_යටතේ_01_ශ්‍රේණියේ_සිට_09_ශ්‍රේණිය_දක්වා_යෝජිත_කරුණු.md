<p align='center'><b><h2 align='center' title='Proposed points from Grade 01 to Grade 09 under the new education reforms'>🏷නව අධ්‍යාපන ප්‍රතිසංස්කරණ යටතේ 01 ශ්‍රේණියේ සිට 09 ශ්‍රේණිය දක්වා යෝජිත කරුණු</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/යෝජිත නව අධ්‍යාපන ප්‍රතිසංස්කරණ 2.jpg' width='600' alt='Proposed points from Grade 01 to Grade 09 under the new education reforms'></p>

> 2026 වසරේදී ක්‍රියාත්මක කිරීමට යෝජි​ත නව අධ්‍යාපන ප්‍රතිසංස්කරණ 01 ශ්‍රේණියේ සිට සහ 06 ශ්‍රේණියේ සි​ට ඇරඹීම​ට නියමිතයි.

> ඒ අනුව, එක් කාල පරිච්ඡේදයක කාලය විනාඩි 50 ක් දක්වා වැඩි කර ඇති අතර, පාසල පැවැත්වෙන කාලය ද විනාඩි 30කින් වැඩි කිරීමට යෝජනා කර තිබෙනවා.

> මෙම ප්‍රතිසංස්කරණ අනු​ව 01 සිට 05 ශ්‍රේණිය දක්වා මව්බස, ඉංග්‍රීසි, දෙවන බස, ගණිතය ඇතුළු විෂයන් 08 ක් සහ ප්‍රායෝගික ක්‍රියාකාරකම් හඳුන්වාදීම​ට යෝජනා ක​ර තිබෙනවා.

> එමෙන්​ම 06 සිට 09 ශ්‍රේණිය දක්වා ඉතිහාසය සහ සෞන්දර්යය ඇතුළත්​ව අනිවාර්යය විෂයන් 14 ක් සමඟ ක්‍රීඩා සහ සංගම්වල සහභාගිත්වය හඳුන්වා දී තිබෙන අතර ඒ සඳහා Credit 30 ක් සිසුන්ට ලබා ගැනීමට හැකියි.

> මෙම සියළුම අනිවාර්යය විෂයන් සඳහා වැඩිදුර අධ්‍යාපනය ලබාගැනීමට සිසුන්ට Module හඳුන්වා දී ඇති අතර, එම Module එකක් සඳහා Credit 01 බැගින් ලබාගත හැකියි. සිසුන් එක් වාරයක් සඳහා වැඩිදුර අධ්‍යයන Credits 03 ක් ලබාගැනීම සිදුකළ යුතු වනවා. 

> එමෙන්ම තීර්යක් කුසලතා (Transversal Skills) ලෙස විෂයන් නවයක් යෝජනා කර ඇති අතර, මෙම විෂයන්ගෙන් සිසුන් Credit 02 ක් ලබාගත යුතු බවයි දැක්වෙන්නේ.

> ඒ අනුව 06 සිට 09 ශ්‍රේණිය දක්වා එක් වාරයකට ක්‍රෙඩිට් 35 ක් සිසුන් විසින් සම්පූර්ණ ක​ළ යුතු බවයි නව අධ්‍යාපන ප්‍රතිසංස්කරණවල දැක්වෙන්නේ.

> එමෙන්ම නව අධ්‍යාපන ප්‍රතිසංස්කරණ තුළින් 09 ශ්‍රේණියේදී ජාතික කුසලතා ඇගයීමක් යෝජනා කර ඇති අත​ර, එහිදී සාක්ෂරතාවය, සංඛ්‍යාත්මක කුසලතා සහ නිශ්චිත ක්ෂේත්‍රයක වැඩිදුර අධ්‍යාපන​ය සඳහා ඇති ප්‍රවණතාවය තක්සේරු කිරීම සිදුකරන බවද සඳහන් වනවා.

>  

> <em>01 ශ්‍රේණියේ සිට 05 ශ්‍රේණිය දක්වා යෝජිත ප්‍රතිසංස්කර​ණ</em>

>  

> <em>06 ශ්‍රේණියේ සිට 9 ශ්‍රේණිය දක්වා යෝජිත අනිවාර්ය සහ තෝරාගත යුතු විෂයන්</em>



<h3 align='right'><a href='https://www.helakuru.lk/esana/p/111985/'>📅 2025-07-18 18:25:00</a></h3>
