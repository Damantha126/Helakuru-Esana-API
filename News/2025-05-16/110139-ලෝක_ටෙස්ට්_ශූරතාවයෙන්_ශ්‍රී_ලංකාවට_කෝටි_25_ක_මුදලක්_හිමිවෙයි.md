<p align='center'><b><h2 align='center' title='Sri Lanka to receive Rs. 250 million from World Test Championship'>🏷ලෝක ටෙස්ට් ශූරතාවයෙන් ශ්‍රී ලංකාවට කෝටි 25 ක මුදලක් හිමිවෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/srilanka-test-team.jpg' width='600' alt='Sri Lanka to receive Rs. 250 million from World Test Championship'></p>

> 2023-2025 ICC ලෝක ටෙස්ට් ශූරතාවලියේ ශූරයින්ට, අනූශූරයින්ට හා සෙසු ස්ථාන දිනා ගත් රටවල් වෙනුවෙන් පිරිනැමෙන ත්‍යාග මුදල් පිළිබඳ තොරතුරු ජාත්‍යන්තර ක්‍රිකට් කවුන්සලය විසින් නිවේදනය කර තිබෙනවා.

> ඒ අනුව ජූනි 11 වැනිදා ලෝඩ්ස් ක්‍රීඩාංගනයේදී ආරම්භ වන දකුණු අප්‍රිකා - ඔස්ට්‍රේලියා අවසන් මහා තරගයෙන් ජය ගන්නා කණ්ඩායමට ඇමෙරිකානු ඩොලර් මිලියන 3.6 ක ත්‍යාග මුදලක් හිමිවීමට නියමිතයි.

> අනු ශූරතාවය දිනා ගන්නා කණ්ඩායමට මෙවර ඩොලර් මිලියන 2.16 ක ත්‍යාග මුදලක් හිමිවීමට නියමිතව තිබෙනවා.

> මෙවර ලෝක ටෙස්ට් ශූරතාවලියේදී ශ්‍රී ලංකාව හයවන ස්ථානය හිමි කරගත් අතර, ඒ අනුව ශ්‍රී ලංකාවට ඩොලර් 840,000 ක ත්‍යාග මුදලක් හිමි වන අතර, එය ශ්‍රී ලංකා මුදලින් රුපියල් කෝටි 25 ක පමණ අගයක් වන බවයි සඳහන් වන්නේ.

>  



<h3 align='right'><a href='https://www.helakuru.lk/esana/p/110139/'>📅 2025-05-16 12:05:00</a></h3>
