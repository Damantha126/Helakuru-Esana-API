<p align='center'><b><h2 align='center' title='Discussion on bringing job opportunities from Japan to Sri Lanka'>🏷ජපානයේ රැකියා අවස්ථා මෙරට​ට ලබාගැනීම ගැන සාකච්ඡාවක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/vijitha-herath-japan-meet.jpg' width='600' alt='Discussion on bringing job opportunities from Japan to Sri Lanka'></p>

> ජපානයේ පවතින රැකියා අවස්ථා ශ්‍රි ලංකාවට ලබාගැනීම සම්බන්ධයෙන් වූ විශේෂ සාකච්ඡාවක් විදේශ කටයුතු, විදේශ රැකියා සහ සංචාරක අමාත්‍ය විජිත හේරත්ගේ ප්‍රධානත්වයෙන් පවත්වා තිබෙනවා.

> ඒ සඳහා ජපාන ජාත්‍යත්නර මිනිස් බල සංවිධානය වන IM Japan ආයතනයේ සභාපති Kanamori Hitoshi ඇතුළු නියෝජිතයින් පිරිසක් සහභාගී වී ඇති බවයි විදේශ කටයුතු අමාත්‍යංශය සඳහන් කළේ.

> එහිදී අමාත්‍ය විජිත හේරත් ජපානයේ පවතින රැකියා අවස්ථා සඳහා සුදුසුකම්ලත් ශ්‍රමිකයින් බඳවාගැනීම වැඩිකරන බවත් ඉදිරියේ දී විශේෂයෙන් ජපානය ඇතුළු රටවල රැකියා සඳහා මෙරට ශ්‍රම බලකාය පුහුණු කිරීම සඳහා අදාළ අමාත්‍යාංශ හා රාජ්‍ය වෘත්තිය පුහුණු ආයතනවල සහාය ලබාගැනීම වඩාත් කාර්යක්ෂම කරන බවත් ප්‍රකාශ කර තිබෙනවා.

> ජපානයේ රැකියා සඳහා බඳවාගන්නා වැඩපිලිවෙල යටතේ TITP, SSW කාණ්ඩවලට අයත් සාත්තු සේවක හා ඉදිකිරීම් රැකියා අවස්ථා රැසක් පවතින බවත්, ඒ සඳහා ශ්‍රි ලාංකික ශ්‍රමිකයින්ට වැඩි අවස්ථාවක් සලසා දෙන බවත් එහිදී IM Japan ආයතනයේ සභාපතිවරයා ප්‍රකාශ කර ඇති අතර ඉදිරියේ දී රියදුරු ඇතුළු තවත් ක්‍ෂේත්‍ර රැසක රැකියා අවස්ථා ශ්‍රි ලාංකිකයින් වෙනුවෙන් විවෘත කිරීමට කටයුතු කරන බව ඔහු වැඩිදුරටත් සඳහන් කර තිබෙනවා.

> මේ සම්බන්ධයෙන් නිකුත් කළ නිවේදනය පහතින්. 

>  



<h3 align='right'><a href='https://www.helakuru.lk/esana/p/107030/'>📅 2025-01-30 20:30:00</a></h3>
