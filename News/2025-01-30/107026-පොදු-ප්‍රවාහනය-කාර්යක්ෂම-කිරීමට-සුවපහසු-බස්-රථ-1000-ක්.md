<p align='center'><b><h2 align='center' title='1000 comfortable buses to make public transport more efficient'>🏷පොදු ප්‍රවාහනය කාර්යක්ෂම කිරීමට සුවපහසු බස් රථ 1000 ක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/prasanna-gunasena-nn.jpg' width='600' alt='1000 comfortable buses to make public transport more efficient'></p>

> ශ්‍රී ලංකාවේ පොදු ප්‍රවාහනයට යොමුව සිටින 75% ක මගී ජනතාවට උසස් ගුණාත්මක ප්‍රවාහන සේවයක් ලබාදීමට ඉදිරි පස් වසර තුළ සැලසුම් කරන බව ප්‍රවාහන හා මහාමාර්ග නියෝජ්‍ය අමාත්‍ය වෛද්‍ය ප්‍රසන්න ගුණසේන පවසනවා.

> ඒ අනුව පිටකොටුව මධ්‍යම බස් නැවතුම් පොළ යටිතල පහසුකම් සංවර්ධනයට කඩිනම් පියවර ගැනීමට ප්‍රවාහන, මහාමාර්ග, වරාය සහ සිවිල් ගුවන්සේවා අමාත්‍යාංශය යටතේ පවතින පිටකොටුව මධ්‍යම බස් නැවතුම් පරිශ්‍රයේ විශේෂ නිරීක්ෂණයකට එක්වෙමින් නියෝජ්‍ය අමාත්‍යවරයා මේ බව සඳහන් කළා.

> දැනට ලංකා ගමනාගමන මණ්ඩලයේ පවතින බස් රථ 5‍,800 න් මාර්ගවල ධාවනයට යෙදවිය හැකි වන්නේ බස් රථ 4‍,500 ක් බවත් මගී ජනතාවට කාර්යක්ෂම සේවයක් ලබාදීමට බස් රථ 7‍,400 ක් අවශ්‍ය බවත් ඉදිරියේදී සුවපහසු නව බස්රථ 1‍,000 ක් එකතුකර බස් බලඇණිය ශක්තිමත් කිරීමට අවශ්‍ය පියවර ගන්නා බවයි ඔහු වැඩිදුරටත් සඳහන් කළේ.

> අදාළ නිවේදනය පහතින්. 

>  



<h3 align='right'><a href='https://www.helakuru.lk/esana/p/107026/'>📅 2025-01-30 19:05:00</a></h3>
