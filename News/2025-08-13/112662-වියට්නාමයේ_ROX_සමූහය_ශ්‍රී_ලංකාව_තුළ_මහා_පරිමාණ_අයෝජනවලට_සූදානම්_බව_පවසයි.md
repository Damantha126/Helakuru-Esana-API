<p align='center'><b><h2 align='center' title='Vietnam's ROX Group says ready for large-scale investment in Sri Lanka'>🏷වියට්නාමයේ ROX සමූහය ශ්‍රී ලංකාව තුළ මහා පරිමාණ අයෝජනවලට සූදානම් බව පවසයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anura-president-rox-meet.jpg' width='600' alt='Vietnam's ROX Group says ready for large-scale investment in Sri Lanka'></p>

> ජනාධිපති අනුර කුමාර දිසානායක සහ වියට්නාමයේ ROX සමූහයේ උපදේශක මණ්ඩලයේ සභාපති සහ සමුද්‍රීය වාණිජ ඒකාබද්ධ කොටස් බැංකුවේ (MSB) සභාපති Tran Anh Tuan ඇතුළු නියෝජිතයන් අතර සාකච්ඡාවක් ජනාධිපති කාර්යාලයේදී පවත්වා තිබෙනවා.

> ශ්‍රී ලංකාව තුළ වර්තමානයේ පවතින ස්ථාවරත්වය සහ ආයෝජකයන්ට හිතකර පරිසරය සැලකිල්ලට ගනිමින් මෙරට ආයෝජනය කිරීමට සූදානම් බව ROX සමූහයේ නියෝජිතයෝ මෙහිදී ප්‍රකාශ කළ බවයි ජනාධිපති මාධ්‍ය අංශය සඳහන් කළේ.

> ඒ අනුව, මෙරට කාර්මික කලාපයක් ස්ථාපිත කිරීම සඳහා රජයේ සහයෝගය අපේක්ෂා කරන බව ඔවුහු සඳහන් කර ඇති අතර, පුනර්ජනනීය බලශක්ති සහ දේපළ වෙළෙඳාම් යන ක්ෂේත්‍රයන් හි ආයෝජනය කිරීමට ද බලාපොරොත්තු වන බව ඔවුන් සඳහන් කර තිබෙනවා.

> ඊට අදාළ කටයුතු සඳහා භූමිය හඳුනා ගැනීම සහ අවශ්‍ය ආයතනික සහාය ලබා ගැනීම වෙනුවෙන් මෙම සංචාරයේ නිරත වන බවයි ඔවුහු වැඩිදුරටත් සඳහන් කර තිබෙන්නේ.

> මේ සම්බන්ධයෙන් නිකුත් කළ නිවේදනය පහතින්.

>  



<h3 align='right'><a href='https://www.helakuru.lk/esana/p/112662/'>📅 2025-08-13 12:20:00</a></h3>
