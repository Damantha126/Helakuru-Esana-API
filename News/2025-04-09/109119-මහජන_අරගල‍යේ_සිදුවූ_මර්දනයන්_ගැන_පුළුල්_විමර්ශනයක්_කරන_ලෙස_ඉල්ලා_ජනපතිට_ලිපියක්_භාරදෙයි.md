<p align='center'><b><h2 align='center' title='Letter submitted to President requesting a comprehensive investigation into the repressions that occurred during the popular struggle'>🏷මහජන අරගල‍යේ සිදුවූ මර්දනයන් ගැන පුළුල් විමර්ශනයක් කරන ලෙස ඉල්ලා ජනපතිට ලිපියක් භාරදෙයි</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/anurudhdha-yu.jpg' width='600' alt='Letter submitted to President requesting a comprehensive investigation into the repressions that occurred during the popular struggle'></p>

> 2022-23 කාලය තු​ළ මහජන අරගලය අදාලව සිදු වූ මර්දනයන් සම්බන්ධයෙන් දැනුවත් කිරීම සඳහා අරගල ක්‍රියාකාරීන්, ජනමාධ්‍යවේදීන් ඇතුළු වෘත්තිකයින්ගේ අත්සනින් යුතුව ජනාධිපතිවරයා වෙත ලිපියක් භාරදී තිබෙනවා.

> මෙම මහජන අරගලයට සම්බන්ධවීම නිසා සිදුවූ දේශපාලන පලිගැනීම් සම්බන්ධයෙන් නැවත විමර්ශනයක් සිදු කරන ලෙසත් අදාළ කාලය තුළ පොලිස් අත්අඩංගුවට ගැනීම්, දේශපාලන පලිගැනීම්, වද හිංසා පැමිණවීම ඇතුළු කරුණු සම්බන්ධයෙන් නිශ්චිත කාලයක් තුළ යළි සමාලෝචනය කර වින්දිතයින්ට යුක්තිය ඉටු කරන ලෙසයි ඔවුන් ජනාධිපතිවරයාගෙන් ඉල්ලා සිටින්නේ.

> එම කාලය තුළ රාජ්‍ය මර්දනය හා ඇතිවූ ගැටුම් හේතුවෙන් ජීවිත අහිමි වූ සහ බරපතල තුවාල ලැබූවන්​ට රජය මැදිහත් වී වන්දි ලබාදෙන ලෙසද ඔවුන් රජයෙන් ඉල්ලා සිටිනවා.

> එසේම 2022 මැයි 09 අරලියගහ මන්දිරයට පිරිස රැස් කිරීම, ගාලුමුව‍දොර අරගලයට පහරදීම, එම පහරදීමෙන් සුළු වේලාවකට පසු දිස්ත්‍රික් මට්ටමේ විරෝධතාවලට පහරදීම යන සිදුවීම් දාමය පිළිබඳ වූ සංවිධානාත්මක බව සහ අරමුණු තුළින් මෙරට ඇති කිරීමට බලාපොරොත්තු වූ තත්ත්වය පිළිබඳව පුළුල් පරීක්ෂණයක් සිදුකරන ලෙසයි ඔවුන් ඉල්ලා සිටින්නේ.

> අදාළ ලිපිය පහතින්.

>  



<h3 align='right'><a href='https://www.helakuru.lk/esana/p/109119/'>📅 2025-04-09 14:07:52</a></h3>
