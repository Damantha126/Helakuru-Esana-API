<p align='center'><b><h2 align='center' title='Cabinet approves closure of 33 non-functional government institutions'>🏷ක්‍රියාකාරී නොවන රාජ්‍ය ආයතන 33 ක් වසා දැමීමට කැබිනට් අනුමැතිය</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/goveoffice[1].jpg' width='600' alt='Cabinet approves closure of 33 non-functional government institutions'></p>

> ක්‍රියාකාරී නොවන රාජ්‍ය ආයතන 33 ක් ඈවර කර වසා දැමීමට කැබිනට් මණ්ඩලය තීරණය කර තිබෙනවා.

> ජාතික ආර්ථිකයට හෝ රාජ්‍ය සේවා සැපයීමට අර්ථවත් දායකත්වයක් නොදෙන, රාජ්‍යයට බරක් වන ව්‍යවස්ථාපිත ආයතන, රාජ්‍ය සංස්ථා සහ සමාගම් වැනි ආයතන තවදුරටත් පවත්වාගෙන යාම වෙනුවට, ඒවා වසා දැමීම සුදුසු බව හඳුනාගෙන ඇති බවයි එම කැබිනට් තීරණයෙහි සඳහන් වන්නේ.

> ඒ අනුව, මුදල්, ක්‍රමසම්පාදන සහ ආර්ථික සංවර්ධන අමාත්‍යාංශය යටතේ ස්ථාපිත කරනු ලබන විශේෂ ඈවර කිරීමේ ඒකකයක අධීක්ෂණය යටතේ, දැනට ක්‍රියාකාරී මට්ටමේ නොමැති රාජ්‍ය ව්‍යවසායයන් 33ක් අදියර 02ක් යටතේ විධිමත් ලෙස ඈවර කර වසා දැමීම පිණිස අමාත්‍ය මණ්ඩලයේ අනුමැතිය ලබා දී ඇති බව වැඩිදුරටත් දැක්වෙනවා‍.

> අදාළ කැබිනට් තීරණය පහතින්.

>  



<h3 align='right'><a href='https://www.helakuru.lk/esana/p/113343/'>📅 2025-09-04 11:50:00</a></h3>
