<p align='center'><b><h2 align='center' title='June 30th a special parliamentary day'>🏷ජුනි 30 විශේෂ පාර්ලිමේන්තු දිනයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/parliment-new-01[1].jpg' width='600' alt='June 30th a special parliamentary day'></p>

> ජූනි 30 විශේෂ පාර්ලිමේන්තු රැස්වීම් දිනයක් පැවැත්වීමට කථානායකවරයාගේ ප්‍රධානත්වයෙන් ඊයේ (20) පැවති පාර්ලිමේන්තු කටයුතු පිළිබඳ කාරක සභාවේදී තීරණය කර තිබෙනවා.

> 2024 අංක 44 දරන රාජ්‍ය මූල්‍ය කළමනාකරණ පනතේ 11 වැනි වගන්තිය ප්‍රකාරව එක් එක් වර්ෂයේ ජූනි 30 හෝ එදිනට පෙර ආණ්ඩුව විසින් මූල්‍ය ක්‍රමෝපාය ප්‍රකාශයක් නිවේදනය කිරීමේ අවශ්‍යතාවය සම්පූර්ණ කිරීම සඳහා මෙසේ පාර්ලිමේන්තුව රැස්වීමට නියමිත බවයි සඳහන් වන්නේ.

> ඒ අනුව පාර්ලිමේන්තුවේ ස්ථාවර නියෝග 16 ප්‍රකාරව අග්‍රාමාත්‍යවරිය විසින් කරනු ලබන ඉල්ලීමක් මත කථානායකවරයා විසින් පාර්ලිමේන්තුව ජූනි 30 වැනිදා පෙ.ව. 9.30ට කැඳවීමට නියමිතයි.

> එසේම, ජූලි 08, 09 සහ 11 යන දිනවල පාර්ලිමේන්තුව රැස්වීමට මෙහිදී තීරණය කළ බවයි වැඩිදුරටත් සඳහන් වන්නේ.

>  



<h3 align='right'><a href='https://www.helakuru.lk/esana/p/111220/'>📅 2025-06-21 15:11:37</a></h3>
