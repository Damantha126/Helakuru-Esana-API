<p align='center'><b><h2 align='center' title='Election Commission Issues Directive on Preventing Misuse of State Property'>🏷මැතිවරණ කාලසීමාව තුළ රාජ්‍ය දේපළ අනිසි ලෙස භාවිතා කිරීම වැළැක්වීම සම්බන්ධයෙන් මැතිවරණ කොමිසමෙන් නිවේදනයක්</h2></b></p>
<p align='center'><img src='https://helakuru.sgp1.cdn.digitaloceanspaces.com/esana/images/lib/saman-sri-rathnayake-media.jpg' width='600' alt='Election Commission Issues Directive on Preventing Misuse of State Property'></p>

> පළාත් පාලන ආයතන මැතිවරණය පැවැත්වෙන කාලසීමාව තුළ දී රාජ්‍ය දේපළ අනිසි ලෙස භාවිතා කිරීම වැළැක්වීම සහ නිලධාරීන් හා සේවකයන් බඳවා ගැනීම / උසස් කිරීම / මාරු කිරීම සීමා කිරීම සම්බන්ධයෙන් මැතිවරණ කොමිෂන් සභාව විසින් නිවේදනයක් නිකුත් කර තිබෙනවා.

> ඒ අනුව ඉහත සඳහන් ක්‍රියා සම්බන්ධයෙන් රාජ්‍ය දේපළ පාලනය භාරව සිටින අමාත්‍යාංශ ලේකම්වරුන් හා දෙපාර්තමේන්තු ප්‍රධානීන් ප්‍රමුඛ සියලුම නිලධාරීන් සිය අවධානය යොමු කළ යුතු බවයි අදාළ නිවේදනය මඟින් දක්වා තිබෙන්නේ.

> ව්‍යවස්ථාවේ (ආ) අනු ව්‍යවස්ථාව යටතේ මැතිවරණ කොමිෂන් සභාව විසින් කරනු ලබන එවැනි විධානයකට අනුකූලවීමට සහ ක්‍රියාත්මක කිරීමට තත් කාලයේ රජය සතු දේපළ භාරව සිටින හෝ පාලනය දරන සියලුම නිලධාරින් බැඳී සිටින බවද එහි සඳහන් කර තිබෙනවා.

> එවැනි විධානයක් උල්ලංඝනය කිරීමේ කරුණට අධිකරණයක් විසින් වරදකරු කරනු ලැබූ විට, වසර තුනක සිර දඬුවමක් හෝ රුපියල් ලක්ෂයක දඩයක් හෝ එකී දඬුවම් ද්විත්වයම ලබාදීමට හැකි වරදක් බවට ආණ්ඩුක්‍රම ව්‍යවස්ථාව මගින්ම හඳුන්වා දී ඇති බවයි මැතිවරණ කොමසාරිස් ජනරාල් සමන් ශ්‍රී රන්නායක නිවේදනයක් නිකුත් කරමින් වැඩිදුරටත් සඳහන් කරන්නේ.

> අදාළ නිවේදනය පහතින්. 

>  



<h3 align='right'><a href='https://www.helakuru.lk/esana/p/108372/'>📅 2025-03-17 11:30:00</a></h3>
